<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.pr.1>	Eucherius Verano filio in Christo salutem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.pr.2>	Formulas spiritalis intellegentiae conponendas tibique mittendas pro studio paternae erga te sollicitudinis existimaui, quibus perceptis in omnia scripta diuina facile se ad intellectum sequax sensus intenderet. nam cum littera occidat, spiritus autem uiuificet, necesse est ad illa spiritalium interiora sermonum spiritu uiuificante penetrari. uniuersam porro scripturam tam ueteris instrumenti quam noui ad intellectum allegoricum esse sumendam admonet nos uel illud, quod in ueteri testamento legimus: aperiam in parabolis os meum, loquar aenigmata antiqua, uel illud, quod in nouo testamento scribitur: haec omnia locutus est Iesus in parabolis ad turbas et sine parabolis non loquebatur eis. nec mirandum quod sermo diuinus prophetarum apostolorumque ore prolatus ab usitato illo hominibus scribendi modo multum recesserit facilia in promptu habens, magna in interioribus suis continens, quia et re uera fuit congruum, ut sacra dei dicta a ceteris scriptis sicut merito ita et specie discernerentur, ne illa caelestium arcanorum dignitas passim atque indiscrete cunctis pateret sanctumque canibus et margaritas porcis exponeret, ut uere illius columbae deargentatae modum, cuius posteriora specie auri splendentis inradiant, ita scripturae diuinae prima quaeque argento fulgerent, auro occultiora rutilarent. recte itaque procuratum est, ut illa eloquiorum castitas a promiscuis cunctorum oculis abdito suo quasi quodam uelamine pudicitiae contegeretur; ac diuina optime dispensatione prouisum est, ut scripta ipsa ita tegerentur caelestibus obumbrata mysteriis, sicut secreto suo ipsa diuinitas operiebatur. igitur cum in libris sanctis oculi domini, uterus domini, pedes, arma etiam domini scripta reperiantur longeque absit a catholica ecclesiarum fide deum corpore determinari, qui sit inuisibilis inconprehensibilis incommutabilis infinitus, requirendum est, qualiter ista per spiritum sanctum figurali expositione reserentur. hic enim inueniuntur illa dominici interiora templi, hic illa sancta sanctorum. corpus ergo scripturae sacrae, sicut traditur, in littera est, anima in morali sensu, qui tropicus dicitur, spiritus in superiore intellectu, qui anagoge appellatur. quam triplicem scripturarum regulam conuenienter obseruat confessio trinitatis sanctificans nos per omnia, ut integer spiritus noster et anima et corpus sine querella in aduentum domini dei nostrilesu Christi iudiciumque seruetur. sapientia mundi huius philosophiam suam in tres partes diuisit: physicam ethicam logicam, id est naturalem moralem rationalem, sed naturalem illam pertinentem ad causas naturae, quae uniuersa contineat. moralem uero, quae respiciat ad mores, rationalem autem, quae de sublimioribus disputans deum omnium patrem esse confirmet. quam tripertitam doctrinae distributionem non adeo abhorret illa nostrorum in disputatione distinctio, qua docti quique hanc caelestem scripturarum philosophiam secundum historiam secundum tropologiam secundum anagogen disserendam putant. quapropter historia ueritatem nobis factorum ac fidem relationis inculcat, tropologia ad uitae emendationem mysticos intellectus refert, anagoge ad sacratiora caelestium figurarum secreta perducit. sunt etiam qui allegoriam in hoc scientiae genere quarto in loco adiciendam putent, quam gestorum narratione futurorum umbram praetulisse confirment. haec uero ipsa ut subiectis plenius manifestentur exemplis, caelum est secundum historiam hoc quod intuemur, secundum tropologiam uita caelestis; aquae secundum allegoriam baptismus, secundum anagogen angeli, unde est illud: et aquae quae super caelos sunt laudent nomen domini. omnis autem disciplina nostrae religionis ex illo duplici scientiae fonte manauit, cuius primam practicen secundam theoreticen uocauerunt, id est actualem et contemplatiuam; unam, quae actualem uitam morum emendatione consummet, aliam, quae in contemplatione caelestium et diuinarum scripturarum disputatione uersetur. ergo actualis scientia in diuersa studia diffunditur, contemplatiua autem in duas deriuatur partes, id est in historica disputatione et spiritalis intellegentiae interpretatione consistit. sed his nunc remotis formulas intellegentiae spiritalis quas spopondimus proponamus currentes per singulorum nominum figuras, quibus ista in illo diuinae lectionis inserta textu accipi solent. oremus itaque dominum, ut reuelet condensa scripturarum suarum et proferamus, quo modo secretiore intellectu sentiendum sit:
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1>	I. de his, quae appellantur membra domini uel quae de eo significantur,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2>	II. de supernis creaturis,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3>	III. de terrenis,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4>	IIII. de animantibus,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5>	V. de uariis nominum appellationibus,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6>	VI. de interiore homine,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7>	VII. de his, quae in usu atque in medio habentur,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8>	VIII. de uariis uerborum uel nominum significationibus,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9>	VIIII. de Hierusalem uel aduersis eius,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10>	X. de numeris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.11>	Ergo ipsas nunc nominum atque uerborum significantias, secundum quas uel maxime in allegoriam trahuntur, prout , donum domini suggesserit, explicemus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.1>	Oculi domini intelleguntur inspectio diuina; in psalmo: oculi domini super iustos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.2>	Aures domini cum exaudire dignatur; in psalmo: et aures eius in preces eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.3>	Os domini sermo ad homines; in propheta: os domini locutum est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.4>	Uerbum domini filius; in psalmo: eructauit cor meum uerbum bonum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.5>	Bracchium domini filius, per quem omnia operatus est; in propheta: bracchium domini cui reuelatum est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.6>	Dextera domini idem quod supra; in psalmo: dextera domini fecit uirtutem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.7>	Uterus domini secretum, ex quo filium protulit; in psalmo: ex utero ante luciferum genui te.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.8>	Pedes domini stabilitas aeternitatis; in psalmo: et caligo sub pedibus eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.9>	Uestigia domini operum secretorum signa; in psalmo: et uestigia tua non cognoscentur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.10>	Gressus domini aduentus uel uisitatio domini; in psalmo: uisi sunt gressus tui, deus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.11>	Arma domini adiutoria eius in sanctos; in psalmo: adprehende arma et scutum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.12>	Scutum protectio dei; in psalmo: domine, ut scuto bonae uoluntatis tuae coronasti nos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.13>	Framea ultio diuina; in psalmo: effunde frameam et conclude in impios.,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.14>	Arcus intentio conminationis diuinae; in psalmo: arcum suum tetendit et parauit illum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.15>	Sagittae praecepta diuina uel apostoli; in psalmo: misit sagittas suas et dissipauit eos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.16>	Gladius uindicta uel sermo domini; in apostolo: uiuus est enim sermo dei et efficax et penetrabilior omni\' gladio ancipiti.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.17>	Romphea idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.18>	Tuba dei uox manifesta domini; in apostolo: in iussu et uoce archangeli et in tuba dei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.19>	Currus dei sedes dei uel quadriformitas euangeliorum; in psalmo: currus dei decem milibus multiplex.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.20>	Uirga dei regni significatio uel correptio disciplinae; in psalmo: uirga aequi tatis, uirga regni tui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.21>	Baculum dei sustentatio consolationis dei; in psalmo: uirga tua et baculum tuum ipsa me consolata sunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.22>	Carbones ignis caritatis aut exemplorum aut paenitentiae; in psalmo: cum carbonibus desolatoriis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.23>	Fumus initia conpunctionis futurae uel ipsius conminationis dei; in psalmo: ascendit fumus in ira eius. item in aliam partem sicut fumus oculis noxius, id est uanitas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.1.24>	Ignis spiritus sanctus; in Actibus apostolorum: et apparuerunt illis dispertitae linguae tamquam ignis seditque super singulos eorum et repleti sunt omnes spiritu sancto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.1>	Caeli apostoli siue sancti, ideo quod dominus habitet in eis; in psalmo: caeli enarrant gloriam dei.,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.2>	Nubes prophetae siue sancti, quia pluant uerbum domini; in Esaia: mandabo nubibus desuper ne pluant.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.3>	Tonitrua uoces euangelii, eo quod de caelo intonent; in psalmo: uox tonitrui in rota.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.4>	Coruscationes splendores euangelii; in psalmo: inluxerunt coruscationes tuae orbi terrae.,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.5>	Fulgura uirtutes uel uerba Iesu Christi; in psalmo: et fulgura multiplicauit et conturbauit eos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.6>	Throni angeli uel sancti uel ipsa regnandi potestas; in psalmo: thronus tuus deus in saeculum saeculi; item in aliam partem de diabolo: ponam thronum meum ad aquilonem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.7>	Sedes idem quod supra, angeli uel sancti, quod in his dominus sedeat; in psalmo: deus sedet super sedem sanctam suam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.8>	Sol dominus Iesus Christus, quia fulgeat terris; in Salamone: ergo sol iustitiae non luxit nobis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.9>	Luna ecclesia, eo quod in hac mundi nocte resplendeat; in psalmo: fecit lunam in tempora.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.10>	Stellae sancti siue docti; in Daniele: docti tamquam stellae fulgebunt; interdum et angeli.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.11>	Nebula uelamentum mysteriorum dei; in propheta: et nebulae puluis pedum eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.12>	Caligo diuinorum secretorum operimentum; in psalmo: et caligo sub pedibus eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.13>	Abyssus profunditas scripturarum; in psalmo: abyssus abyssum inuocat.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.14>	Ros uerbum domini, ideo quod madefaciat hominum terram: in psalmo: sicut ros Hermon qui descendit super montem Sion.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.15>	Pluuia praecepta uel mandata domini, eo quod terram, id est homines, inriget; in psalmo: pluuiam uoluntariam segregabis deus hereditati tuae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.16>	Niues pro candore iustitiae maxime; in psalmo: lauabis me et super niuem dealbabor.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.17>	Grando conminationes domini, quibus contumaces euerberet; in psalmo: grando et carbones ignis. item in aliam partem: et occidit in grandine uineas eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.18>	Pruina abstinentia, eo quod per hanc frigescat calor corporis; in psalmo: factus sum sicut uter in pruina.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.19>	Tempestas persecutionum uel tribulationum impetus; in psalmo: qui saluum me fecit a pusillo animo et tempestate.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.20>	Glacies durities peccatorum; in Salamone: et sicut in sereno glacies ita soluentur peccata tua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.21>	. Uenti animae sanctorum; in psalmo: uolauit super pinnas uentorum. item in malam partem in Matthaeo: et flauerunt uenti.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.22>	Aquilo diabolus uel homines infideles aut mali; in pro- pheta: ab aquilone exardescent mala super terram.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.23>	Dexter idem quod supra; in Salamone: aquilo durus est uentus. nomine autem dexter uocatur, eo quod diabolus nomen sibi dextri praesumat tamquam boni, siue quod occidentem, id est peccatum, respicientibus dexter fiat. Auster calor fidei; in psalmo: sicut torrens in austro.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.24>	Aer inanitatis enuntiatio; in apostolo: sic pugno non quasi aerem uerberans, id est: non inania consectans.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.25>	Tempora oportuna distributio uoluntatis diuinae; in psalmo: fecit lunam in tempora.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.26>	Uer uitae renouatio uel per baptismum uel per resurrectionem; in psalmo: aestatem et uer tu fecisti ea.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.27>	Aestas uenturae iucunditatis praefiguratio; in psalmo idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.28>	Hiemps persecutio uel tribulatio; in euangelio: ut non fiat fuga uestra hieme uel sabbato.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.29>	Anni aliquando pro aeternitate accipiuntur ut ibi: anni tui non deficient, interdum et pro breuitate uitae, ut hic: anni nostri tamquam aranea meditabuntur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.30>	Dies et nox iustitia et iniquitas, fides et infidelitas, prospera et aduersa; in psalmo: in die mandauit dominus misericordiam suam et nocte declarauit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.31>	Lumen et tenebrae ita maxime accipiuntur ut dies et nox; in epistula Iohannis: qui diligit fratrem suum, in lumine manet, qui autem odit fratrem suum, in tenebris est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.32>	Umbra protectio diuina; in psalmo: sub umbra alarum tuarum protege me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.33>	Hora quingenti, ut putant quidam, anni, si quando dies pro toto mundi istius saeculo accipitur; in epistula Iohannis: filioli, nouissima hora est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.34>	Oriens saluator maxime; in Luca: uisitauit nos oriens ex alto; et in Zaccharia: ecce uir oriens nomen eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.35>	Occidens uitae melioris defectus; in propheta: occidet uobis sol meridie.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.36>	Mane lux actuum bonorum uel baptismum uel resurrectio; in psalmo: mane adstabo tibi et uidebo te.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.37>	Meridies plena doctrinarum factorumque claritas; in Salamone: ubi cubas in meridie? et in malam partem in psalmo: a daemonio meridiano id est manifesto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.2.38>	Uespere finis uitae uel saeculi uel poena; in psalmo: ad uesperum demorabitur fletus et ad matutinum laetitia:
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.1>	Terra homo ipse; in euangelio: aliud cecidit in terram bonam. item in malam partem de peccatore: terram edes omnibus diebus uitae tuae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.2>	Arida infructuosi hominis caro; in Ecclesiastico: cooperire aridam malitia et dolositate.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.3>	.Puluis peccatores uel carnis uanitas; in psalmo: sicut puluis, quem proicit uentus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.4>	Lutum peccatorum glutinum; in psalmo: eripe me de luto, ut non infigar; item in aliam partem in Iohanne: lutum fecit et liniuit oculos meos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.5>	Montes dominus ecclesia apostoli siue sancti a celsitudine uirtutum; in psalmo: qui descendit super montem Sion. item in aliam partem in propheta: ne quando offendant pedes uestri ad montes caligosos, id est hereticos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.6>	Colles, sancti sed minoris meriti; in psalmo: montes et omnes colles. item in malam partem in euangelio: omnis collis et mons humiliabitur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.7>	Valles contritione cordis humiles; in psalmo: et conualles abundabunt frumento. et in malam partem propheta: uallem filiorum Ennom.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.8>	Petra Christus a firmitate; in apostolo: petra autem erat Christus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.9>	Lapides interdum Christus aut sancti; in psalmo: lapis quem reprobauerunt aedificantes. item in aliam partem: potens est deus de lapidibus istis suscitare filios Abrahae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.10>	Ager hic mundus; in euangelio: ager est hic mundus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.11>	Campi sancti siue scripturae diuinae, eo quod pastum animarum praebeant; in psalmo: et campi tui replebuntur ubertate. item in malam partem: in campo Taneos.\'
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.12>	Pascua refectio spiritalis; in psalmo: in loco pascui ibi me conlocauit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.13>	Cultura sancti, qui excoluntur in deum; apostolus: dei agricultura estis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.14>	Agricola deus, in euangelio dominus: ego sum uitis uera et pater meus agricola est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.15>	Sulci corda sanctorum; in psalmo: sulcos eius inebrians.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.16>	Semen diuina praedicatio; in euangelio: exiit qui seminat seminare semen suum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.17>	Messis ubertas uel copia fidelium; in euangelio: leuate oculos uestros et uidete regiones quia albae sunt iam ad messem; et aliter: messis consummatio saeculi sicut messores angeli. Manipuli fructus iustitiae; in psalmo: portantes manipulos suos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.18>	Stipula aridi ad fidem uel inanes; in apostolo: ligna faenum stipula, et in propheta: heu mihi quia factus sum sicut qui colligit stipulam in messe, hoc est: nullos boni operis fructus inueni.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.19>	Area ecclesia; in euangelio: et permundabit aream suam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.20>	Uentilabrum examen iustitiae dei; in euangelio: cuius uentilabrum in manu sua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.21>	Triticum sancti uel electi dei; in euangelio: et congregabit triticum suum in horeum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.22>	Hordeum legis littera; in euangelio: est puer unus hic, qui habet quinque panes hordiacios.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.23>	Paleae peccatores; in euangelio: paleas. autem conburet igni inextinguibili; et Hieremias: quid paleis ad triticum dicit dominus?
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.24>	Zizania scandala uel male uiuentes; in euangelio: uenit inimicus eius et superseminauit zizania in medio tritici.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.25>	Uinea ecclesia uel populus Israhel; in psalmo; uineam de Aegypto transtulisti. item in malam partem: ex uinea enim Sodomorum uitis eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.26>	Uitis Christus; in euangelio: ego sum uitis uera. item in aliam partem ut supra in cantico deuteronomii: ex uinea Sodomorum uitis eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.27>	Palmites apostoli uel sancti; in euangelio: ego sum uitis, uos palmites. et in malam partem in cantico deuteronomii: \'et palmes eorum ex Gomorra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.28>	Uuae fructus iustitiae; in cantico Esaiae: exspectaui ut faceret uuam. item in malam partem in deuteronomio: una eorum uua fellis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.29>	Botrus ecclesia siue corpus domini; in numeris: eo quod botrum inde portassent filii Israhel.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.30>	Uindemia consummatio saeculi uel uindicta in populum; in psalmo: uindemiant eam omnes qui praetergrediuntur uiam. et Iohel: mittite falces et uineam uineam terrae, quia maturae sunt uuae eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.31>	Torcular altare ab eo, quod ibi oblationes tamquam fructus conferantur; in cantico Esaiae: et torcular fodi in ea. et aliter torcular tribulationum pressura, in qua fideles probantur; in titulo psalmi: in finem pro torcularibus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.32>	Faenum caro uel uana gloria; in propheta: omnis caro faenum et omnis gloria eius ut flos faeni.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.33>	Herbae iucunditas quaedam proficientis animae; in Genesi: producat terra herbam uirentem. item in malam partem: mane sicut herba transeat.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.34>	Flores Christus uel specimen iustitiae; in psalmo: iustus ut palma florebit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.35>	Lilium Christus uel angeli a candore iustitiae; in Salamone: ego flos campi et lilium conuallium.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.36>	Rosae martyres a rubore sanguinis; in Salamone: sicut rosa germinat super uuida fluenta.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.37>	Uiolae confessores ob similitudinem liuidorum corporum; in cantico canticorum: flores in terra uisi sunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.38>	Siluae gentes; in psalmo: inuenimus eam in campis siluae. de his siluis egressi sunt duo ursi reges Romanorum ad praeceptum figurati Helisaei et post XLII annos ascensionis eius ad caelos Iudaeos pueros comederunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.39>	Condensa opaca uel contecta scripturae diuinae; in psalmo: et reuelauit condensa.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.40>	Ligna peccatores igni deputandi; in Ecclesiaste: qui scindit ligna, periclitabitur in eis. item in bonam partem: et erit tamquam lignum quod plantatum est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.41>	Radix origo; in apostolo: quod si radix sancta et rami. et in malam partem in psalmo: et radicem tuam de terra uiuentium.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.42>	Arbor homo a fructu operum; in euangelio: aut facite arborem bonam et fructum eius bonum. et in malam partem: aut facite arborem malam et fructum eius malum. quidam in hoc testimonio arborem hanc uoluntatem hominis magis quam ipsum hominem accipiendam putant.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.43>	Ramus successio; in apostolo: quod si radix sancta et rami. item in malam partem in Daniele: praecidite ramos eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.44>	Folium sermo doctrinae; in psalmo: et folium eius non defluet. et aliter folium uestitus et decor cum protectione diuinae gratiae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.45>	.Poma sanctorum in uirtutibus fructus: in cantico canticorum: et manducet fructum pomorum suorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.46>	Palma perfectio uel uictoria; in psalmo: iustus ut palma florebit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.47>	Caedri excelsioris potentiae uiri; in psalmo: ut caedri Libani multiplicabuntur. et in malam partem in psalmo: et confringet dominus caedros Libani.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.48>	Olea sanctus misericordiae abundans fructibus; in psalmo: ego autem sicut oliua fructifera.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.49>	Oleaster homo sine fructu uel gentilis; in apostolo: si autem tu ex naturali excisus es oleastro.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.50>	Ficus synagoga interdum; in euangelio: et arefacta est continuo ficulnea. et in Habacuc: ficus non adferet fructum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.51>	Malogranata ecclesia de multis gentibus siue diuersas gratias habens; in canticis canticorum: emissiones tuae paradisus malogranatorum cum fructu pomorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.52>	Harundo peccator uel fragilis in fide; in euangelio: harundinem quassatam non confringet. item harundo infirmum auxilium; in propheta: quid confides in baculo isto harundineo aegyptio? cui si quis incubuerit, conquassabitur et perforabit manum eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.53>	Rubus ut quidam opinantur, sanctae Mariae uirginis praefiguratio, eo quod quasi de humani corporis rubo saluatorem tamquam rosam emiserit, aut quod uim diuini fulgoris sine sui absumptione pertulerit; in Exodo: apparuitque ei dominus in flamma ignis de medio rubi et uidebat quod rubus arderet et non conbureretur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.54>	Spinae interdum noxiae diuitiarum curae animum suffocantes; in euangelio: aliud cecidit in spinas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.55>	Tribuli aculei uitiorum uel temptationum; in genesi: spinas et tribulos generauit tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.56>	Fontes baptismum; in psalmo: sicut ceruus desiderat ad fontes aquarum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.57>	Aqua populi uel temptationes; in psalmo: forsitam ut aqua absorbuisset nos. item in bonam partem in Hieremia: me dereliquerunt fontem aquae uiuae. et in propheta: qui sititis, ite ad aquam, id est ad doctrinam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.58>	Torrens persecutionis incursus; in psalmo: de torrente in uia bibet. et in bonam partem: et torrentem uoluntatis tuae potum dabis eis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.59>	Flumina infidelium populi; in psalmo: super flumina Babyllonis. item in bonam partem: flumina de uentre eius fluent aquae uiuae, id est gratiae spiritalis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.60>	Lacus infernum; in psalmo: posuerunt me in lacu inferiore, id est in illo inferni loco, in quo peccatores soli poenali custodia detinentur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.61>	Mare saeculum siue populi; in psalmo: hoc mare magnum et spatiosum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.62>	Pisces sancti; in euangelio; et traxerunt plenum rete piscibus magnis. item in malam partem: malos autem foras miserunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.63>	Fluctus temptationes; in psalmo: omnia excelsa tua et fluctus tui super me transierunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.64>	Unda idem quod supra; in cantico: gelauerunt undae in medio mari.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.65>	. Insulae uel animae uel ecclesiae dei, quae diuersis temptationum tunduntur fluctibus; in psalmo: laetentur insulae multae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.66>	Litus finis saeculi; in euangelio: et secus litus sedentes elegerunt bonos in uasa.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.3.67>	Harena maris innumerae gentium multitudines; in Genesi: et multplicabo semen tuum sicut stellas caeli et ut harenam, quae est ad oram maris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.1>	Aues sancti, quod ad superiora corde euolent; in euangelio: et fecit ramos magnos ita ut possent sub umbra eius aues caeli habitare.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.2>	Uolatus sanctorum excessus in deo uel in scripturis intellectus; in psalmo: et uolabo et requiescam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.3>	Alae duo testamenta; in Ezechiele: unumquodque duabus alis uelabat corpus suum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.4>	Pinnae scripturae; in psalmo: pinnae columbae deargentatae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.5>	Nidus ecclesia aut requies excelsa sanctis; in psalmo: et turtur nidum sibi ubi reponat pullos suos. et aliter nidus bona conscientia, in qua bonarum cogitationum fetus fouentur atque in opera pariuntur, ut postea filii appellentur; in psalmo: filii tui sicut nouella oliuarum in circuitu mensae tuae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.6>	Pulli sancti; in psalmo ut supra. et in malam partem in Salamone: et pulli aquilarum deuorent eum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.7>	Aquilae sancti; in euangelio: ubi fuerit corpus, illuc congregabuntur aquilae. et in malam partem: pulli aquilarum deuorent eum.- Struthio hereticus uel philosophus, quod quasi cum pinnis sapientiae tamen non euolat; in Esaia: et erit cubile draconum et pascua struthionum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.8>	Pelecanus dominus Christus in passione aut uir sanctus solitudini deditus; in psalmo: similis factus sum pelecano solitudinis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.9>	Coruus nigredo peccatoris uel daemonis; in Salamone: effodiant eum corui de conuallibus. item in bonam partem in cantico canticorum de sponso: crines eius ut abietes, nigri sicut corui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.10>	Perdix diabolus; in propheta: clamauit perdix, congregauit quae non peperit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.11>	Columba spiritus sanctus; in euangelio: et uidi spiritum dei descendentem sicut columbam. item in aliam partem: in Ephraim columba sine sensu non habens cor.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.12>	Turtur spiritus sanctus aut uir sanctus aut intellegentia spiritalis; in canticis canticorum: uox turturis in terra nostra audita est. sed tunc columba spiritus sanctus dicitur, quando scripturae sacrae manifesta dissertio est; tunc uero turtur spiritus sanctus intellegitur, cum scripturae altis atque obscuris mysteriis eleuantur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.13>	Miluus significat, ut puto, rapacem uel elatum; in psalmo secundum Hebraeum: milui abies domus est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.14>	Accipiter interdum sanctus, ut puto, rapiens regnum dei; in Iob: numquid in sapientia tua plumescit accipiter?
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.15>	Nycticorax Christus uel uir sanctus infidelibus despicabilis; in psalmo: factus sum sicut nycticorax in domicilio.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.16>	Passer nonnumquam dominus aut uir sanctus; in psalmo: etenim passer inuenit sibi domum. est et aliter passer, de quo dicitur ad sanctum: transmigra in montem sicut passer.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.17>	Gallus dominus, ut puto, aut sanctus; in Salamone: et gallus ambulans inter gallinas laetus. et in Iob: quis dedit gallo intellegentiam, et in alteram partem: et asportari te faciam sicut asportatur gallus gallinacius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.18>	Gallina sapientia siue ecclesia siue anima; in euangelio: sicut gallina congregat pullos suos sub alis suis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.19>	Uespertiliones idolorum monstra tenebris dedita; in propheta: ut adoretis talpas et uespertiliones.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.20>	Scarabeus in propheta: et scarabeus de ligno clamabit, ut putant quidam, de domino.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.21>	Lucustae populi; in euangelio: esca autem eius erat lucustae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.22>	Apes forma uirginitatis siue sapientiae; in Salamone: uade ad apem et disce quam operatrix sit; et in malam partem in propheta: et api quae est in Assur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.23>	Musca diabolus; in Salamone: muscae moriturae exterminant oleum suauitatis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.24>	Bestiae diabolus uel omnes feri; in psalmo: ne tradas bestiis animas confitentes tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.25>	Leo dominus: uicit leo de tribu Iuda; item in aliam partem: ne quando rapiat ut leo animam meam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.26>	Pardus diabolus uel peccator moribus uarius; in propheta: sicut Aethiops non mutabit pellem et pardus uarietatem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.27>	Elephans peccator inmanis; in regnorum: et adducebant ad Salamonem simias et elephantos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.28>	Ursus diabolus aut duces saeui; in regnorum: et egressi sunt duo ursi et comederunt eos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.29>	Ceruus Christus uel sancti: sicut ceruus desiderat ad fontes aquarum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.30>	Lupus diabolus uel heretici; in euangelio: intrinsecus . autem sunt lupi rapaces. item in bonam partem: Beniamin lupus rapax, apostolum Paulum significans.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.31>	Aper diabolus; in psalmo: exterminauit eam aper de silua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.32>	Tigris feminea interdum arrogantia; in libro Iob secundum Hebraeum: tigris periit eo quod non habuerit praedam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.33>	Rinoceron fortis quique uel in bonam uel in malam partem; in libro lob secundum Hebraeum: numquid uolet rinoceros seruire tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.34>	Monoceron hoc est unicornis; in psalmo: et dilectus quem ad modum filius unicornium, id est singularis potentiae uel sanctorum, qui teneant unicum dei uerbum. et in aliam partem: et a cornibus unicornium humilitatem meam. unicornes hic superbos uel unum testamentum habentes.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.35>	Onager heremita; in Iob: quis dimittet onagrum liberum? potest et populus ille Iudaeorum onager dici, quia sequitur in eodem libro: et uincula eius quis soluit? uincula utique praeceptorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.36>	Inuleus Christus aut sanctus propter gratiarum uarietatem; in Salamone: similis esto tu, fratruelis meus, dammulae aut hinulo ceruorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.37>	Damma idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.38>	Lepus timens deum; in psalmo: petram refugium leporibus et erinaciis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.39>	Erinacius idem quod supra; et erinacii gens inualida, qui fecerunt in petris domos sibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.40>	Uulpes hereticus uel diabolus uel peccator callidus; in euangelio: ite, dicite uulpi illi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.41>	Animal homo carnalis; in apostolo: animalis autem homo non percipit ea quae sunt spiritus dei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.42>	Iumentum intellectu et eloquio carens; in psalmo: ut iumentum factus sum apud te.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.43>	Equus uir sanctus; in Abacuc: qui ascendis super equos tuos; et in malam partem: fallax equus in salutem. Mulus inrationabilis quisque; in psalmo: nolite fieri sicut equus et mulus quibus non est intellectus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.44>	Asinus corpus humanum uel populus gentilium; in euangelio: et adduxerunt ad Iesum asinam et pullum eius et eum desuper sedere fecerunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.45>	Asina corona uel plebs carens dei notitia; in euangelio idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.46>	Camelus diuites rebus saeculi onusti uel moribus distorti; in euangelio: facilius est camelum per foramen acus transire quam diuitem intrare in regna caelorum. Tauri principes populorum; in psalmo; tauri pingues obsederunt me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.47>	Boues apostoli, qui suscepto iugo Christi euangelii in uomere mundum exarauerint; in psalmo: offeram tibi boues cum hircis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.48>	Uaccae carnalibus uitiis pleni; in psalmo: inter uaccas populorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.49>	Uitulus, Christus siue sancti: tunc inponent super altare tuum uitulos. et in aliam partem: circumdederunt me uituli multi, hoc est lasciuientes.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.50>	Sues peccatores inmundi; in epistula Petri: et sus lota in uolutabro luti.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.51>	Arietes apostoli uel ecclesiarum principes; in psalmo: adferte domino filios arietum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.52>	Oues populi fideles; in euangelio: oues meae uocem meam audiunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.53>	Pecora simpliciores quique, minus praediti rationandi subtilitate; in Salamone: pasce animas pecorum tuorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.54>	Hirci peccatores siue gentiles; in Daniele: ecce autem hircus caprarum ueniebat ab occidente super faciem totius terrae. item in bonam partem: offeram tibi boues cum hircis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.55>	Caprae iusti interdum ex gentibus uenientes; in Salamone; capillatura tua sicut grex caprarum, quae reuelatae sunt de Galaad.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.56>	Agni Christus uel apostoli aut sancti; in euangelio: pasce agnos meos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.57>	Haedi peccatores; in euangelio: haedos autem a sinistris Talpae idola uel heretici, qui non uident ueritatem; in Esaia: ut adoretis talpas et uespertiliones.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.58>	Canis diabolus uel Iudaeus uel gentilis; in psalmo et de manu canis unicam meam. et in aliam partem in Ecclesiaste: melior est canis uiuus leone mortuo. hic leonem diabolum, canem uero gentilem uel hominem peccatorem accipiendum putant, quod ille ad fidem uel paenitentiam possit uenire, ille non ueniat.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.59>	Ranae daemones: in Apocalypsi: et uidi de ore draconis spiritus tres inmundos in modum ranarum, sunt autem spiritus daemoniorum. item ranae heretici, qui in caeno uilissimorum sensuum conmorantes uana garrulitate blaterare non desinant.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.60>	Formica prouidus uel operarius; in Salamone: uade ad formicam, o piger.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.61>	Uermis Christus pro humilitate adsumpti hominis; in psalmo: ego autem sum uermis et non homo. item in aliam partem in Esaia: uermis eorum non morietur, id est, siue ipse uermis siue peccati conscientia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.62>	Aranea.humana fragilitas; in psalmo: et tabescere fecisti uelut araneam animam eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.63>	Serpens diabolus uel maligni homines; in euangelio: serpentes genimina uiperarum. item in alteram partem in euangelio: sicut Moses exaltauit serpentem in deserto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.64>	Draco, diabolus uel apertus persecutor; in psalmo: tu confregisti caput draconis, dedisti eum escam populo Aethiopum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.65>	Scorpius diabolus uel ministri eius; in euangelio: dedi uobis potestatem calcandi super serpentes et scorpiones.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.4.66>	Uipera idem quod supra in euangelio: serpentes genimina uiperarum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.1>	Homo aut homo totus aut mens; in Genesi: fecit deus hominem ad imaginem et similitudinem suam. et in malam partem in psalmo: exurge, domine, non confortetur homo, hoc est caro uel diabolus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.2>	Uir spiritus, id est mens; in apostolo: caput mulieris uir. item uir in malam partem in Genesi: bona facie ualde uirgo, quam uir non cognouerat, id est diabolus, qui plerumque mentem cogitatione corrumpit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.3>	Mulier anima siue caro humana; in apostolo: caput mulieris uir.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.4>	Uirgo ecclesia uel sanctae animae; in apostolo: des pondi enim uos uni uiro uirginem castam exhibere Christo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.5>	Rex dominus; in apostolo: rex regum et dominus dominantium.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.6>	Regina ecclesia; in psalmo: adstitit regina a dextris tuis. et iterum regina anima imperans corpori.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.7>	Pater dominus; in propheta: et ero uobis in patrem et uos eritis mihi in filios et filias, dicit dominus omnipotens.,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.8>	Mater ecclesia uel Hierusalem caelestis; in apostolo: illa autem quae sursum est Hierusalem libera est, quae est mater nostra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.9>	Frater Christus uel proximus; in psalmo: narrabo nomen tuum fratribus meis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.10>	Soror ecclesia, synagogae uel Christo anima; in canticis canticorum: soror mea sponsa.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.11>	Uir et uxor Christus et ecclesia, intellectus spiritalis et historia scripturarum; in apostolo: uiri, diligite uxores uestras sicut et Christus dilexit ecclesiam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.12>	Sponsus Christus ideo quod a patre ab initio sit promissus; in psalmo: et ipse tamquam sponsus procedens de thalamo suo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.13>	Sponsa ecclesia, quae utique diuinis sponsionibus sit promissa; in cantico canticorum: ueni a Libano, sponsa, ueni a Libano.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.14>	Filius populus credentium; in apostolo: iam non est seruus sed filius; quod si filius, et heres per deum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.15>	Filia anima fidelis siue ecclesia; in psalmo: audi, filia, et uide.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.16>	Proximi fide propinqui; in Salamone: uenite manducate et bibite et inebriamini proximi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.17>	Amici concordes in deum; in euangelio: uos amici mei estis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.18>	Senex consummatae iustitiae; in Genesi: et mortuus Abraham senex et plenus dierum. et in Salamone: cani sunt hominis sensus et aetas senectutis uita inmaculata. et in alteram partem de Salamone: cumque iam senex esset, deprauatum est cor eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.19>	Iuuenes alacres in deum; in epistula Iohannis: scribo uobis, iuuenes, quia fortes estis et uerbum dei in uobis manet et uicistis malignum. et in malam partem in regnorum libro de Roboam: derelicto consilio seniorum locutus est secundum consilium iuuenum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.20>	Paruulus mente humilis et simplex; in euangelio: abscondisti haec a sapientibus et prudentibus et reuelasti ea paruulis; item in alteram partem in apostolo: cum essem paruulus, loquebar ut paruulus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.21>	Meretrix anima peccatrix, quae relicto caelesti uiro suo, id est Christo, adulterinos de diabolo iniquitatis fructus concipit; in Hieremia: facies mulieris meretricis facta est tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.22>	Operarii apostoli uel praedicatores euangelii; in euangelio; messis quidem multa, operarii autem pauci.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.23>	Pastor dominus: ego sum pastor bonus. item pastor apostolus; in euangelio: pasce oues meas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.24>	Mercennarii seruientes domino non pro amore tantum diuino sed pro temporali retributione; in euangelio: quanti mercennarii patris mei abundant panibus!
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.25>	Piscatores apostoli uel doctores; in euangelio: et faciam uos fieri piscatores hominum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.26>	Medicus Christus uel doctus; in Salamone: mansuetus uir cordis est medicus. et iterum; non egent sani medico sed male habentes.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.27>	Diues fidelis abundans spiritalibus bonis; in apostolo: quia diuites facti estis in illo in omni scientia et in omni uerbo. et in malam partem: uae uobis diuitibus in euangelio. Pauper humilis; in euangelio: et erat quidam Lazarus pauper. et iterum: beati pauperes spiritu. in malam partem in psalmo: quia pauperes facti sumus nimis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.28>	Uestitus habens baptismi uel fidei integritatem; in euangelio: et uidit ibi hominem non uestitum ueste nuptiali.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.29>	Nudus carens baptismi uestimento uel diuino adiutorio; in Apocalypsi: tu autem es nudus et miser. et in bonam partem in euangelio: et reiecta, inquit, sindone nudus profugit ab eis, id est nudus terrena facultate.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.30>	Uiui iusti; in psalmo: placebo domino in regione uiuorum. et in alteram partem: et laudaui magis mortuos quam uiuentes, in Ecclesiaste.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.31>	Mortui peccatores uel infideles; in euangelio: sine mortui sepeliant mortuos suos. et in bonam partem: beati mortui qui in domino moriuntur. item et: mortui estis et uita uestra abscondita est cum Christo in deo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.32>	Cadauera infidelium corpora; in propheta: et impleam uallem Iosaphat cadaueribus mortuorum. item in aliam partem: posuerunt cadauera seruorum tuorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.5.33>	Sepulchrum corpus peccatoris mortuam uitiis animam intrinsecus retinens; in euangelio: quia similes estis sepulchris dealbatis, quae foris parent hominibus speciosa, intus uero plena sunt ossibus mortuorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.1>	Interior homo anima rationalis ; in apostolo: in interiore homine habitare Christum per fidem in cordibus uestris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.2>	Caput eius Christus; in apostolo: caput uiri Christus. Uertex summitas iustitiae; in Salamone: coronam enim gratiarum accipiet tuus ueitex. item in malam partem: uerticem capilli perambulantium in deliciis suis, id est, summa nequitiae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.3>	Capilli ornatus iustitiae uel sensus; in euangelio: uestri autem et capilli capitis omnes numerati sunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.4>	Oculi intellectus fidelis et simplex; in euangelio: uestri autem beati oculi quia uident. et in malam partem in euangelio: si oculus tuus nequam fuerit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.5>	Aures obaudientia fidelis; in euangelio: et aures uestrae quia audiunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.6>	Nares spiraculum fidei bonarumque uirtutum; in lob: et spiritus diuinus in naribus meis. et in malam partem in Iob: de naribus eius procedit fumus, id est diaboli.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.7>	Fauces iudicium intellectus; in libro lob: et fauces meae nonne sapientiam meditantur? et in malam partem: raucae factae sunt fauces meae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.8>	Os sermo ipse; in psalmo: os iusti meditabitur sapientiam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.9>	Lingua idem quod supra; in psalmo: et lingua eius loquetur iudicium.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.10>	Manus opus; in psalmo: et laui inter innocentes manus meas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.11>	Dextera opera bona; in euangelio: nesciat sinistra tua quid faciat dextera tua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.12>	Sinistra opera non bona; in euangelio idem quod supra. Pectus arcanum intellegentiae; in euangelio: discumbebat autem super pectus domini discipulus quem Iesus amabat plurimum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.13>	Uenter capacitas rationis; in Abacuc: uenter meus turbatus est intra me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.14>	Renes interiora sensus; in psalmo: Insuper et usque ad noctem erudierunt me renes mei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.15>	Lumbi fortitudo animi; in apostolo: accingite lumbos mentis uestrae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.16>	Umbilicus appetitus concupiscentiae; in lob: et uirtus eius super umbilicum uentris, id est. quod feminae genitalia per hoc significet sicut in lumbis uirorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.17>	Adeps pinguedo gratiae diuinae in psalmo: sicut adipe et pinguedine repleatur anima mea. item in malam partem adeps crassitudo malitiae; in psalmo: adipem suum concluserunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.18>	Ossa firmitas animae; in psalmo: omnia ossa mea dicent: domine, quis similis tibi? et in malam partem in libro Iob: ossa eius uelut fistula aeris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.19>	Uiscera affectus pietatis et misericordiae; in apostolo: si quid uiscera et miserationes. et in alteram partem in actibus apostolorum de Iuda: et diffusa sunt uiscera eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.20>	Pelles signum mortalitatis; in Genesi: et fecit eis pellicias tunicas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.21>	Sanguis operatio carnalis; in psalmo: libera me de sanguinibus deus, deus salutis meae. et item: caro et sanguis regnum dei non possidebunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.22>	Caro homo exterior; in apostolo: caro enim concupiscit aduersus spiritum, spiritus autem aduersus carnem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.23>	Genua confessio humilitatis; in cantico: et nunc flecto genua cordis mei. aliquando uirtus fidei; in propheta: reliqui mihi septem milia. uirorum. qui non curuauerunt genua Bahal.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.24>	Pedes cursus uitae uel stabilitas mentis uel fidei; in psalmo: stantes erant pedes nostri. et in malam partem in propheta: cur claudicatis utroque pede? et: ueloces pedes eorum ad effundendum sanguinem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.25>	Calcaneum supplantatio uitiorum; in Genesi: ipse tuum obseruabit caput et tu illius calcaneum. et in malam partem: leuauit contra me calcaneum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.26>	Gressus profectus operum; in psalmo: perfice gressus meos in semitis tuis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.27>	Uestigia signa uirtutum; in psalmo: ut non moueantur uestigia mea. et in alteram partem in Salamone: et transiit uita nostra id est impiorum tamquam uestigium nauis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.28>	Stola indumentum baptismi uel fidei; in euangelio: cito proferte stolam primam,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.29>	Cilicium paenitentiae testimonium; in euangelio: olim in cinere et cilicio paenitentiam egissent.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.30>	Cingulum spiritalis operis accinctus: in psalmo: et praecinxisti me laetitia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.31>	Calciamenta praeparatio pacis; in apostolo: calciati pedes in praeparatione euangelii pacis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.6.32>	Arma interioris hominis in apostolo: induti loricam iustitiae et scutum fidei et galeam salutis et gladium spiritus, quod est uerbum dei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.1>	Panis Christus uel sermo domini; in euangelio: ego sum panis uiuus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.2>	Uinum idem quod supra; in Salamone: et bibite uinum, quod miscui uobis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.3>	Oleum misericordia uel sanctus spiritus; in psalmo: in oleo sancto meo linui eum. item in aliam partem: oleum autem peccatoris non inpinguet caput meum, id est adulatio.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.4>	Porcina peccata; in psalmo: saturati sunt porcina.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.5>	Azymum sine fermento malitiae; in apostolo: in azymis sinceritatis et ueritatis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.6>	Similago puritas mentis et fortitudo caritatis; in Leuitico: si autem anima offeret munus sacrificium deo, similago sit munus eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.7>	Subcinericium humilitatis oblatio; in Genesi: festinanter consperge tres mensuras similaginis et fac subcinericia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.8>	Lac mentis sinceritas; in epistula Petri: rationale sine dolo lac concupiscite. item in aliam partem: lac uobis potum dedi non escam; nondum enim poteratis. hic lac exiguitas sensus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.9>	Coagulatum uitiis concretum; in psalmo: coagulatum est sicut lac cor eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.10>	Sal condimentum sapientiae; in euangelio: uos estis sal terrae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.11>	Mel dulcedo praeceptorum dei; in psalmo: quam dulcia faucibus meis eloquia tua, domine, super mel ori meo. item aliter in Salamone: inueniens mel manduca, quod satis est, ne forte satiatus euomas, id est, altiora te ne quaesieris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.12>	Fel amaritudo malitiae; in psalmo: dederunt in escam meam fel.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.13>	Acetum asperitas corruptae mentis; in psalmo: et in siti mea potauerunt me aceto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.14>	Pix inquinamentum et nigredo delictorum; in Salamone: qui tangit picem inquinabitur ab ea.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.15>	Sicera confectio quaedam nequitiae; in euangelio: uinum et siceram non bibet.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.16>	Calix domini passio; in psalmo: calicem salutaris accipiam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.17>	Merum sinceritas iudicii aut ueritatis uel calor fidei; in psalmo: uini meri plenus est mixto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.18>	Fex ultimum iudicii; in psalmo: uerumtamen fex eius non est exinanita.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.19>	Cibus sermo uel uoluntas domini; in euangelio: meus cibus est ut faciam uoluntatem eius qui me misit patris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.20>	Potus idem quod supra; in psalmo: et torrente uoluntatis tuae potabis eos, id est spiritu sancto. item in aliam partem: non est regnum dei esca et potus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.21>	Promptuaria cordis receptacula; in cantico deuteronomii: et in promptuariis timor.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.22>	Pera uictus sollicitudo; in euangelio: non peram in uia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.23>	Sacculus thesaurizatio in deum; in euangelio: facite uobis sacculos qui non ueterescant. et in aliam partem: sacculum communem possideamus, id est auaritiam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.24>	Pecunia uerba diuina; in euangelio: oportuit ergo te mittere pecuniam meam nummulariis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.25>	Uellus populus; in psalmo: et descendet tamquam pluuia in uellus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.26>	Linum spiritalis fortitudo uel candor; in Exodo: porro filiis Aaron tunicas lineas parabis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.27>	Utres uasa humani corporis; in euangelio: uinum nouum in utres nouos mitti debet.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.28>	Farina opus bonum uel scientia; in euangelio: abscondit mulier in farinae sata tria.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.29>	Mola uitae conuersio; in euangelio: duae molentes in mola. possunt et duo testamenta lapides molae significare, per quos labore disserentium triticum ueteris instrumenti in farinam euangelii conuertatur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.30>	Haec igitur nomina cum in textu sacrae lectionis occurrunt ita uel maxime, ut exprimimus, apertioribus accipienda traduntur, licet in diuersas plerumque significationes pro persona uel tempore uel loco exeant atque in figuras locis congruas pro ratione allegoricae interpretationis erumpant. Nam et
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.31>	Abyssus intellegitur, sicut supra diximus, profunditas scripturarum et item abyssus aquae inmensitas: et rupti sunt fontes abyssi multae. item abyssus ineffabilia iudicia dei: iudicia tua abyssus multa; item abyssus infernus: aut quis descendit in abyssum? id est Christum de mortuis reuocare. item abyssus corda hominum facinoribus tenebrosa: abyssus dixit: non est mecum id est sapientia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.32>	Ignis, sicut superius memorauimus, accipitur spiritus sanctus. et item ignis caritas circumsepta eius, ignis flammae eius. ignis tribulatio: igne nos examinasti sicut igne examinatur argentum. ignis ira: et consumam eos in igne irae meae, ait dominus. ignis uoluptas: omnes adulterantes sicut clibanus corda eorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.33>	Umbra, ut indicauimus, significatur protectio diuina; item umbra aliquando peccata: sedentes in tenebris et umbra mortis. umbra aliquando poenae; in Iob: ubi umbra mortis et nullus ordo. et quia umbra non longe est ab ea re, cuius est umbra, ita et mors non longe est a poena, quae infert mortem, umbra aliquando est delectatio peccatorum; in Iob de diabolo: sub umbra dormit in secreto calami et locis umentibus, et rursum species alia qua specie unam rem multa significant.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.34>	Duo testamenta eo quod duo hic illi lapides molares possint significare memorauimus, et item duo testamenta duo
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.35>	Cherubin in Exodo; duo animalia in Abacuc; duae petrae in Exodo et in canticis canticorum, quarum uelamento sponsa et Moses proteguntur; duo montes aenei in Zacharia,\' de quorum frutectis myrtinis et obscura opacitate egrediuntur quadrigae cum equis rufis nigris albis et uariis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.36>	Sed has tam multimodas significationes in singulis persequi nominibus non solum laboris inmensi uerum etiam inpossibile arbitrati sumus. nunc ergo ad eum interpretationis modum atque ordinem, quem paululum pro necessitate disputandi interrupimus, reuertamur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.37>	Cophini apostoli; in euangelio: et tulerunt reliquias duodecim cophinos fragmentorum plenos. item in aliam partem: manus eius in cophino seruierunt, id est in seruitute uel tribulatione, quam Aegyptii intulerunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.38>	Cathedra doctrina; in psalmo: et in cathedra seniorum laudent eum. item in malam partem: et in cathedra pestilentiae non sedit, id est in doctrina hereticorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.39>	Scabillum humiliatorum subiectio; in psalmo: donec ponam inimicos tuos scabellum pedum tuorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.40>	Statera aequitas uel diuinae gubernationis potentia; in Esaia: et librauit in pondere montes et colles in statera.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.41>	Cinis humanae fragilitatis inanitas; in Salamone: quid superbit terra et cinis?
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.42>	Olla prosapia; in psalmo: Moab olla spei meae, id est quod de Ruth Moabitide Christi secundum carnem prosapia descenderit. item in aliam partem olla tribulationis excoctio; in propheta: et uidi ollam succensam et facies eius a facie aquilonis. Lampades animae iustitia fulgentes; in euangelio: et parauerunt lampades suas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.43>	Lucerna ecclesia uel anima; in euangelio; sint lumbi uestri accincti et lucernae ardentes. aliquotiens lucernae opera bona: sic luceat lumen uestrum, ut uideant opera uestra bona.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.44>	Modius corpus humanum uel legis littera uel populus ludaeorum; in euangelio: nemo accendit lucernam et ponit eam sub modio.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.45>	Candelabrum ecclesia uel corpus domini aut sancta scriptura; in propheta: et uidi a dextris altaris candelabra duo ardentia.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.46>	Mensa altare uel refectio spiritalis; in psalmo: parasti in conspectu meo mensam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.47>	Claues adapertio scientiae spiritalis; in Luca: uae uobis legis peritis, quia tulistis clauem scientiae: ipsi non introistis et eos. qui introibant, prohibuistis. item claues iustitiae misericordiae pietatisque uirtutes; in euangelio: tibi dabo claues regni caelorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.48>	Serae repagula aduersus impios diuinorum praeceptorum: quoniam confirmauit seras portarum tuarum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.49>	Ascia prauorum persecutio; in psalmo: in bipenne et ascia deiecerunt eam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.50>	Bipennis geminata adflictio; in psalmo idem quod supra. Nauis ecclesia; in euangelio: nauicula multis in medio mari iactabatur fluctibus. Solet et homo nauicula dici, ut nautae cogitationes hominem gubernantes aduertantur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.51>	Retia praedicatio; in euangelio: et mitte retia in capturam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.52>	Trabes peccatum grauius; in euangelio: eice primum trabem de oculo tuo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.53>	Fistuca peccatum leuius; in euangelio: et tum uidebis eicere fistucam de oculo fratris tui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.54>	Laqueus dolus; in psalmo: laqueos parauerunt pedibus meis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.55>	Funes sors uel hereditas; in psalmo; funes ceciderunt mihi in praeclaris. item funes peccata: uae qui trahitis peccata uelut funem longum. et: funes peccatorum circumplexi sunt me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.56>	Rota orbis aut uita humana; in psalmo: uox tonitrui in rota. et item: deus meus pone illos ut rotam, id est, uolubiles uel instabiles effice in malitia sua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.57>	Spongia caua infidelitas Iudaeorum; in euangelio: illi autem spongiam plenam aceto hyssopo circumponentes obtulerunt ori eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.58>	Scalae sanctorum profectus; in Genesi: uiditque in somnis scalam stantem super terram et cacumen illius tangens caelum angelos quoque dei ascendentes et descendentes super eam..
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.59>	Scopae curae superstitionis per uanam gloriam; in euangelio: et ueniens inuenit uacantem, scopis mundatam et ornatam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.60>	Margarita doctrina euangelica uel spes regni caelorum; in euangelio: inuenta autem una pretiosa margarita abiit et uendidit omnia, quae habuit, et emit eam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.61>	Anulus signaculum fidei; in euangelio: et date anulum in manu eius. item de hoc in psalmo: signatum est super nos lumen uultus tui domine.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.62>	Chlamis laudis ornatus; in Salamone: chlamides fecit uiro suo, id est uestimentum, quod tamquam de duobus testamentis confectum sit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.63>	Aurum interior scripturarum intellectus; in psalmo: et posteriora dorsi eius in specie auri.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.64>	Argentum eloquia diuina siue intellectus litterae uel historiae; in psalmo: eloquia domini, eloquia casta, argentum igne examinatum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.65>	Lapides pretiosi apostoli uel sancti siue ipsa opera uirtutum; in Apocalypsi: fundamenta muri ciuitatis omni lapide pretioso ornata.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.66>	Aes uanitas uel inanitas fidei; in apostolo: factus sum uelut aes sonans. item in aliam partem: posuisti ut arcum aereum bracchia mea. hic aereum fortem uel firmum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.67>	Ferrum tribulatio uel homo ipse; in psalmo: ferrum pertransiit anima eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.68>	Plumbum pondera peccatorum; in propheta: et uidi iniquitatem super talentum plumbi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.7.69>	Fictile fragilitas carnis; in apostolo: habemus thensaurum hunc in uasis fictilibus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.1>	Aedificare bona opera facere uel bene docere; in apostolo: si quis autem aedificat supra fundamentum hoc aurum argentum lapides pretiosos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.2>	Destruere mala opera exercere uel male docere; in Salamone: unus aedificans et unus destruens.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.3>	Mundare uitiis expurgare; in euangelio: tetigit eum Iesus dicens: uolo mundare, et confestim mundata est lepra eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.4>	Stare fide consistere; in apostolo: state in fide. Ambulare ad dominum tendere; in psalmo: et am b ambulabam in latitudinem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.5>	Sedere in deum humiliter resumere; in euangelio: uos autem sedete in ciuitate.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.6>	Iacere aut uitiis aut temptationibus succumbere; in euangelio: et inuenit eam iacentem in lecto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.7>	Currere in operibus bonis properare; in apostolo: sic currite ut conprehendatis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.8>	Uigilare custodiam cordis adhibere uel in deum resurgere; in psalmo: a uigilia matutina usque ad noctem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.9>	Dormire transitu apud Christum requiescere; in psalmo: numquid qui dormit non adiciet ut resurgat? et aliter dormire peccatorum sopore torpescere; in apostolo: surge qui dormis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.10>	Ascensus profectus in deum; in psalmo: ascensus in corde eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.11>	Descensus defectus a deo; in euangelio: homo quidam descendebat ab Hierusalem in Hiericho.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.12>	Uia Christus; in euangelio: ego sum uia et ueritas et uita; et aliter uia uita hominis; in psalmo: uias meas enuntiaui et exaudisti me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.13>	Spatiosa uitiorum inlecebris dilatata; in \'euangelio: lata porta et spatiosa uia quae ducit ad perditionem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.14>	Arta districta uel tribulationibus pressa; in euangelio: quam angusta porta et arta uia quae ducit ad uitam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.15>	Directa praeceptis dei ordinata; in Esaia: rectas facite semitas eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.16>	Praua a dei praeceptis deuia; in Esaia: et erunt praua in directa et aspera in uias planas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.17>	Plana oboedientia praeceptorum exaequata; in Esaia idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.18>	Aspera inoboedientiae asperitate horrida; in Esaia idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.19>	A dextris a parte iustitiae; in euangelio: statuit oues quidem a dextris suis, haedos autem a sinistris.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.20>	A sinistris a parte iniustitiae; in euangelio idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.21>	Fouea dolus uel lapsus in mortem; in psalmo: foderunt ante faciem meam foueam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.22>	Puteus diabolus uel infernum; in psalmo: neque urgeat super me puteus os suum. et in bonam partem in Genesi: ad puteum iuramenti, id est aquam fidei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.23>	Sanitas mentis integritas; in psalmo: clamaili ad te, sanasti me.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.24>	Languor uitiorum morbus; in psalmo: qui sanat omnes languores tuos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.8.25>	Lepra peccatorum contaminatio; in euangelio: et confestim mundata est lepra eius.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.1>	Hierusalem ecclesia uel anima; in psalmo: lauda Hierusalem dominum. et notandum, quod quaecumque in ecclesiam generaliter conueniunt haec et ad animam referri possunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.2>	Sion idem quod supra; in psalmo: lauda deum tuum Sion.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.3>	Filii Sion filii ecclesiae; in psalmo: et filii Sion exultent super rege suo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.4>	Filiae Hierusalem idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.5>	Tabernaculum corpus domini uel ecclesia; in psalmo: in sole posuit tabernaculum suum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.6>	Arca caro dominica uel corda sanctorum deo plena; in psalmo: tu et arca sanctificationis tuae. item area ecclesia intra quam saluanda claudantur; in Genesi: remansit autem solus Noe et qui cum eo erant in arca.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.7>	Tabulae lapideae duae, ut puto, propter testamenta duo uel propter duo praecepta dilectionis dei et proximi; in Exodo: et dixit dominus ad Mosen : excide tibi duas tabulas.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.8>	Lex praecepta diuina; in psalmo: lex domini inmaculata.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.9>	Chirographum conscriptio hominis peccatoris cum diabolo per manum iniquitatis: in apostolo: chirographumpeccati quod erat contrarium nobis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.10>	Pactum confoederatio gratiae diuinae cum homine; in psalmo: uidi non seruantes pactum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.11>	Testamentum confirmatio uoluntatis diuinae: in propheta: et confirmabo testamentum super domum Iuda.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.12>	Praeputium uita gentilis; in apostolo: in praeputio aliquis uocatus est, non circumcidatur, id est, etiam qui ex gentibus ad fidem Christi uenit corpore non circumcidatur.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.13>	Circumcisio expoliatio uitiorum; in apostolo: circumcisi estis circumcisione non manu facta in expoliatione corporis carnis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.14>	Cornu fortitudo uel regnum; in Regnorum: et exaltauit cornu Christi sui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.15>	Purpura martyrii species per cruorem; in Exodo: omnis, qui percipit corde, adferet initia domino aurum argentum aeramentum hyacinthum purpuram coccum netum et byssum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.16>	Coccus idem quod supra uel caritatis ardor uel crucis mentio; in Exodo sicut supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.17>	Byssus castitatis uel continentiae candor; in Exodo idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.18>	Hyacinthus confessorum liuores; in Exodo idem quod supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.19>	Superumerale operum ab umeris significatio; in Exodo: et fecerunt superumerale de auro et hyacintho et purpura et cocco ne to et bysso torta. Rationale doctrinae uel rationis a pectore declaratio; in
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.20>	Exodo: et fecerunt rationale opere textili secundum opus superumeralis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.21>	Poderes doctrina secretior atque perfectior; in Exodo: et fecerunt uestimentum poderem sub umbone opus textile totum hyacinthinum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.22>	Lamina aurea in fronte crucis suprafiguratio; in Exodo: et fecerunt laminam auream et infra scripserunt, inquit, in ea litteras deformatas signaculum sanctitatis domini, id est nomen tetragrammaton domini. Templum corpus domini uel sancti; in apostolo: uos enim estis templum dei uiui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.23>	Altare fidei altitudo; in psalmo: tunc inponent super altarem tuum uitulos.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.24>	Sacrificium oblatio iustitiae; in psalmo: sacrificate sacrificium iustitiae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.25>	Holocaustum totus fidei accensus; in psalmo: holocausta medullata offeram tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.26>	Hostia Christus uel anima dicata deo; in apostolo: oblationem et hostiam deo in odorem suauitatis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.27>	Myrra mortalitatis indicium; in psalmo: myrra et gutta et cassia a uestimentis tuis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.28>	Unguentum diffusa nominis Christi gratia; in Salamone: unguentum effusum nomen tuum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.29>	Sancta sanctorum interiora quaeque mysteria dei uel regna caelorum; in epistula ad Hebraeos: 11 non enim in manu facta sancta Iesus introiit exemplaria uerorum sed in ipsum caelum, ut appareat nunc uultui dei pro nobis.,
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.30>	Sabbatum requies spiritalis; in Genesi: et requieuit dominus ab omnibus operibus suis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.31>	Quadragensima figura praesentis uitae ac laboris; in euangelio: et cum ieiunasset quadraginta diebus et quadraginta noctibus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.32>	Pasca praenuntiatio dominici transitus; in euangelio: ante diem autem festum Pascae sciens Iesus quia uenit eius hora, ut transeat ex hoc mundo ad patrem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.33>	Quinquagensima manifestatio futurae beatitudinis uel remissionis; in Leuitico: numerabitis ergo septem hebdomadas plenas usque ad alteram diem et infra id est quinquaginta dies.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.34>	Iubeleus uenturae quietis significatio; in Leuitico: annus remissionis est; signum sanctum erit uobis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.35>	Ciuitas dei ecclesia uel anima; in psalmo: in ciuitate dei nostri.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.36>	.Ciues fideles; in apostolo: sed estis ciues sanctorum et domestici dei. Muri munimenta scripturae diuinae uel prophetae aut sancti; in psalmo: aedificentur muri Hierusalem. item in aliam partem: in deo meo transgrediar murum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.37>	Turres apostoli uel perfecti quique; in psalmo: et abundantia in turribus tuis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.38>	Portae scripturae sanctae uel iustitiae uel apostoli aut angeli; in psalmo: et eleuamini portae aeternales. item in aliam partem: quia lata porta et spatiosa uia quae ducit ad noctem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.39>	Plateae beatitudo dilatata sanctorum; in Apocalypsi: et plateae ciuitatis aurum mundum tamquam uitrum perlucidum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.40>	Fundamentum Christus uel fides; in apostolo: fundamentum enim aliud nemo potest ponere praeterquam id quod positum est Christus Iesus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.41>	Maceria lex uel angelorum custodia; in cantico Esaiae: et maceriam circumdedi et calamos adfixi et plantaui uineam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.42>	Domus anima in qua Christus habitat uel ecclesia; in psalmo: in domum domini ibimus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.43>	Cenaculum altitudo meritorum uel scientiae; in euangelio: et ipse uobis ostendet cenaculum magnum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.44>	Ostia adapertio fidei; in apostolo: ostium enim mihi apertum est magnum et euidens.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.45>	Columna firmamentum uel stabilitas spiritalis; in apostolo Iacobus et Iohannes et Cephas qui uidebantur columnae esse.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.46>	Paries interdum structura bonorum operum; in cantico canticorum: ecce hic retro post parietem nostrum prospiciens per fenestras.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.47>	Fenestrae uisus uel ceteri sensus; ut supra: prospiciens per fenestras; item in malam partem: mors introibit per fenestras uestras.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.48>	Gradus spiritalis ascensus; in psalmorum titulo: canticum graduum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.49>	Pauimentum humiliatio uel adflictio animae siue in terrena declinatio; in psalmo: adhaesit pauimento anima mea.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.50>	Psalterium opera bona; in psalmo: psalterium iucundum cum cithara.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.51>	Cithara pectus deuotum in quo tamquam nerui sunt uirtutes, hoc est spiritalia bona; in psalmo: exsurge psalterium et cithara, id est opera cum fide; uel de ipso domino resurrectio carnis cum diuina uirtute.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.52>	Decachordum praecepta decem uel geminati quinque sensus hominis exterioris cum interiore; in psalmo: in decachordo, psalterio cum cantico et cithara.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.53>	Organum homo uel ille qui est adsumptus a domino; in psalmo: laudate eum in chordis et organo.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.54>	Tympanum adtenuatum corpus in ieiunio; in psalmo: laudate eum in tympano et choro.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.55>	Chorus concordia; in psalmo ut supra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.56>	Tuba uocis exaltatio in praedicatione diuina; in propheta: exalta uelut tuba uocem tuam.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.57>	Cymbala labia deum confitentia uel dilectio dei et dilectio proximi; in psalmo: laudate eum in cymbalis bene sonantibus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.58>	Iubilatio clamor spiritali feruore expressior; in psalmo: laudate eum in cymbalis iubilationis.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.59>	Aegyptus mundus uel gentilium populus; in psalmo: uenient legati ex Aegypto.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.60>	Aethiopia ecclesia ex gentibus; in psalmo: Aethiopia praeueniet manus eius; item in aliam partem in psalmo: dedisti eum escam populo Aethiopum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.61>	Babyllon aut mundus aut Roma; in Apocalypsi: et Babylon magna uenit in memoriam ante deum dare ei calicem uini indignationis irae suae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.62>	Inimici diabolus uel uitia; in psalmo: 11 on confundetur, cum loquetur inimicis suis in porta.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.63>	Fures heretici uel pseudoprophetae; in euangelio: omnes quotquot uenerunt ante me fures fuerunt et latrones.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.64>	Gentes uitia; in Pentateucho: cum introduxerit te dominus deus tuus in terram quam possessurus ingredieris et deleuerit gentes multas coram te. item in aliam partem: omnes gentes plaudite manibus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.65>	Pugna certamen aduersus nequitias spiritales uel aduersum uitia conflictus; in apostolo: sic pugno non quasi aerem uerberans.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.66>	Pax carnis in bonum spiritusque concordia; in psalmo: rogate quae pacis sunt Hierusalem. item pax Christus: in apostolo: ipse est enim pax nostra.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.67>	Uictoria de diabolo uel de aduersis triumphus; in apostolo: deo autem gratias qui dedit nobis uictoriam per dominum nostrum Iesum Christum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.68>	Brabium consummatorum praemium meritorum; in apostolo: ad destinatum persequor ad brabium supernae uocationis dei.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.69>	Corona aeternae gloriae pro iustitia merces; in apostolo: de reliquo reposita est mihi corona iustitiae.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.9.70>	Quoniam spiritalium profectuum consummatio prouehit ad coronam, recte horum quoque spiritalem nominum interpretationem corona consummat. quae tamen nomina uniuersa conplecti arduum duximus, sicut etiam illud, ut depromerentur cuncta, quae se in utramque partem gemina significatione diffundunt.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.1>	Sane his nominibus absolutis numeros quoque breuiter digeramus, quos mystica exemplorum ratio inter sacratos celebriores efficit.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.2>	I. hic numerus ad unitatem deitatis refertur; in Pentateucho: audi Israhel, dominus deus tuus deus unus est.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.3>	II. ad duo testamenta; in Regnorum: et fecit in
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.4>	Dabir duo Cherubin in decem cubitorum magnitudinem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.5>	III. ad trinitatem; in Iohannis epistula: tria sunt quae testimonium perhibent: aqua sanguis spiritus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.6>	IIII. ad quattuor euangelia; in Ezechiele: et ex medio eorum similitudo quattuor animalium.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.7>	V. ad quinque libros Mosi; apostolus: in ecclesia uolo quinque uerba sensu meo loqui.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.8>	VI. ad diem sextum quo dominus hominem cum uniuersis terrae animantibus fecit; in Genesi: faciamus hominem ad imaginem et similitudinem nostram; item paulo post: et factum est uespere et factum est mane dies sextus.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.9>	VII. ad diem septimum in quo perfectis omnibus deus requieuit; in Genesi: et requieuit die septimo ab uniuerso opere quod patrarat.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.10>	VIII. ad diem dominicum resurrectionis, id est octauum; in titulo psalmi: in finem pro octaua.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.11>	VIIII. ad sacramentum, quod hora nona dominus spiritum emisit; in euangelio: et circa horam nonam clamauit Iesus uoce magna.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.12>	X. ad decalogum; in psalmo: in psalterio decachordo psallam tibi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.13>	XII. ad apostolos; in euangelio: duodecim autem apostolorum nomina sunt haec.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.14>	XIIII. ad sacramentum dominicae generationis; in euangelio: ab Abraham usque ad Dauid generationes quattuordecim.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.15>	XV. ad quindecim gradus templi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.16>	XVI. ad numerum prophetarum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.17>	XXII. ad sacramentum diuinorum uoluminum secundum litteras Hebraeorum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.18>	XXIIII. ad mysterium numeri seniorum; in Apocalypsi: et super thronos uiginti quattuor seniores sedentes.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.19>	XXX. ad fructus fidelium coniugiorum; in euangelio: et dabunt fructum aliud centensimum et aliud sexagensimum aliud tricensimum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.20>	XXXIII. ad mysterium aetatis qua dominus in carne uersatus est; in apostolo, sicut quibusdam ex hoc uidetur: donec occurramus in unitate fidei et agnitionis filii dei in uirum perfectum in mensuram aetatis plenitudinis Christi.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.21>	XL. ad quadragensimae sacramentum; in euangelio: et agebatur a spiritu in deserto diebus quadraginta.\'
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.22>	XLII. ad numerum in heremo mansionum uel ad numerum generationum quae ab Abraham sunt usque ad dominum legum Christum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.23>	L. ad Pentecosten; in actibus apostolorum: et cum conplerentur dies Pentecostes.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.24>	LX. ad fructum uiduis siue continentibus debitum; in euangelio: et dabunt fructum aliud sexagensimum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.25>	LXXII. ad numerum presbyterorum Mosi uel discipulorum quos dominus elegit; in euangelio: post haec autem designauit dominus et alios septuaginta duos et misit illos binos ante faciem suam in omnem ciuitatem.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.26>	C. ad martyrum fructum siue uirginum; in euangelio: et dabunt fructum aliud centensimum.
<eucherius_of_lyon.formulae_spiritalis_intellegentiae urn:cts:latinLit:stoa0117.stoa002.opp-lat1.10.27>	Hos igitur certos sacratosque numeros exempli tantum causa protulimus. sunt uero praeter eos plurimi uel paene omnes sacrati qui quomodo fiant ipse diuinae lectionis scrutator inuenies.