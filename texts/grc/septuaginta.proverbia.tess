<septuaginta.proverbia urn:cts:greekLit:tlg0527.tlg029.1st1K-grc1.1.1>	ΠΑΡΟΙΜΙΑΙ Σαλωμῶντος υἱοῦ Δαυείδ ὃς ἐβασίλευσεν ἐν Ἰσραήλ,
<septuaginta.proverbia urn:cts:greekLit:tlg0527.tlg029.1st1K-grc1.1.2>	γνῶναι σοφίαν καὶ παιδείαν §δέξασθαί τε λόγους φρονήσεως,
<septuaginta.proverbia urn:cts:greekLit:tlg0527.tlg029.1st1K-grc1.1.3>	δέξασθαί τε στροφὰς λόγων, νοῆσαί τε δικαιοσύνην ἀληθῆ καὶ κρίμα κατευθύνειν·
<septuaginta.proverbia urn:cts:greekLit:tlg0527.tlg029.1st1K-grc1.1.4>	ἴνα δῷ ἀκάκοις πανουργίαν, παιδὶ δὲ νέῳ αἴσθησίν τε καὶ ἔννοιαν.
<septuaginta.proverbia urn:cts:greekLit:tlg0527.tlg029.1st1K-grc1.1.5>	τῶνδε γὰρ ἀκούσας σοφὸς σοφώτερος ἔσται, ὁ δὲ νοήμων κυβέρνησιν κτήσεται,
<septuaginta.proverbia urn:cts:greekLit:tlg0527.tlg029.1st1K-grc1.1.6>	νοήσει τε παραβολὴν καὶ σκοτεινὸν λόγον ῥήσεις τε σοφῶν καὶ αἰνίγματα.
<septuaginta.proverbia urn:cts:greekLit:tlg0527.tlg029.1st1K-grc1.1.7>	Ἀρχὴ σοφίας φόβος θεοῦ, σύνεσις δὲ ἀγαθὴ πᾶσι τοῖς ποιοῦσιν αὐτήν· εὐσεβέα δὲ εἰς θεὸν ἀρχὴ αἰσθήσεως, σοφίαν δὲ καὶ παιδείαν ἀσεβεῖς ἐξουθενήσουσιν.
<septuaginta.proverbia urn:cts:greekLit:tlg0527.tlg029.1st1K-grc1.1.8>	ἄκουε, υἱέ, παιδείαν πατρός σου, καὶ μὴ ἀπώσῃ θεσμοὺς μητρός σου·
<septuaginta.proverbia urn:cts:greekLit:tlg0527.tlg029.1st1K-grc1.1.9>	στέφανον γὰρ χαρίτων δέξῃ σῇ κορυφῇ, καὶ κλοιὸν χρύσεον περὶ σῷ τραχήλῳι
<septuaginta.proverbia urn:cts:greekLit:tlg0527.tlg029.1st1K-grc1.1.10>	υἱέ, μὴ σε πλανήσωσιν ἄνδρες ἀσεβεῖς, μηδέ βουληθῇς
<septuaginta.proverbia urn:cts:greekLit:tlg0527.tlg029.1st1K-grc1.1.11>	ἐὰν παρακαλέσωσί σε λέγοντες Ἐλθὲ μεθʼ ἡμῶν, κοινώνησον αἵματος, κρύψωμεν δὲ εἰς γῆν ἄνδρα δίκαιον ἀδίκως.
<septuaginta.proverbia urn:cts:greekLit:tlg0527.tlg029.1st1K-grc1.1.12>	καταπίωμεν δέ αὐτὸν ὥσπερ ᾄδης ζῶντα, καὶ ἄρωμεν αὐτοῦ τὴν μνήμην ἐκ γῆς·
<septuaginta.proverbia urn:cts:greekLit:tlg0527.tlg029.1st1K-grc1.1.13>	τὴν κτῆσιν αὐτοῦ τὴν πολυτελῆ καταλαβώμεθα, πλήσωμεν δὲ οἴκους ἡμετέρους σκύλων·
<septuaginta.proverbia urn:cts:greekLit:tlg0527.tlg029.1st1K-grc1.1.14>	τὸν δὲ σὸν κλῆρον βάλε ἐν ἡμῖν, κοινὸν δὲ βαλλάντιον κτησώμεθα πάντες καὶ μαρσίππιον ἐν γενηθήτω ἡμῖν.
<septuaginta.proverbia urn:cts:greekLit:tlg0527.tlg029.1st1K-grc1.1.15>	μὴ πορευθῇς ἐν ὁδῷ μετʼ αὐτῶν, ἔκκλινον δὲ τὸν πόδα σου ἐκ τῶν τρίβων αὐτῶν·
<septuaginta.proverbia urn:cts:greekLit:tlg0527.tlg029.1st1K-grc1.1.17>	οὐ γὰρ ἀδίκως ἐκτείνεται δίκτυα πτερωτοῖς.
<septuaginta.proverbia urn:cts:greekLit:tlg0527.tlg029.1st1K-grc1.1.18>	αὐτοὶ γὰρ οἱ φόνου μετέχοντες θησαυρίζουσιν ἑαυτοῖς κακά, ἡ δέ καταστροφὴ ἀνδρῶν παρανόμωνν κακή.
<septuaginta.proverbia urn:cts:greekLit:tlg0527.tlg029.1st1K-grc1.1.19>	ηὗται αἱ ὁδοί εἰσιν πάνταον τῶν συντελούτωνν τὰ ἄνομα· τῇ γὰρ ἀσεβείᾳ τὴν ἑαυτῶν ψυχὴν ἀφαιροῦνται.
<septuaginta.proverbia urn:cts:greekLit:tlg0527.tlg029.1st1K-grc1.1.20>	Σοφία ἐν ἐξόδοις ὑμνεῖται, ἐν δὲ πλατείαις παρρησίαν ἄγει·
<septuaginta.proverbia urn:cts:greekLit:tlg0527.tlg029.1st1K-grc1.1.21>	ἐη᾿ ἄκρων δὲ τειχέων κηρύσσεται, ἐπὶ δὲ πύλαις δυναστῶν παρεδρεύει, ἐπὶ δὲ πύλαις πόλεως θαρροῦσα λέγει
<septuaginta.proverbia urn:cts:greekLit:tlg0527.tlg029.1st1K-grc1.1.22>	Ὅσον ἂν χρόνον ἄκακοι ἔχωνται τῆς δικαιοσύνης, οὐκ αἰσχυνθήοἱ δὲ ἄφρονες, τῆς ὕβρεως ὄντες ἐπιθυμηταί, ἀσεβεῖς γενόμενοι ἐμίσησαν αἴσθησιν,
<septuaginta.proverbia urn:cts:greekLit:tlg0527.tlg029.1st1K-grc1.1.23>	καὶ ὑπεύθυνοι ἐγένοντο ἐλέγχοις. ἰδοὺ προήσομαι ὑμῖν ἐμῆς πνοῆς ῥῆσιν, διδάξω δὲ ὑμᾶς τὸν ἐμὸν λόγον.
<septuaginta.proverbia urn:cts:greekLit:tlg0527.tlg029.1st1K-grc1.1.24>	ἐπειδὴ ἐκάλουν καὶ οὐχ ὑπηκούσατε, καὶ ἐξέτεινον λόγους καὶ οὐ προσείχετε,
<septuaginta.proverbia urn:cts:greekLit:tlg0527.tlg029.1st1K-grc1.1.25>	ἀλλὰ ἀκύρους ἐποιεῖτε ἐμὰς βουλάς, τοῖς δὲ ἐμοῖς ἐλέγχοις ἠπειθήσατε·
<septuaginta.proverbia urn:cts:greekLit:tlg0527.tlg029.1st1K-grc1.1.26>	τοιγαροῦν κἀγὼ τῇ ὑμετέρᾳ ἀπωλείᾳ ἐπιγελάσομαι, καταχαροῦμαι δὲ ἡνίκα ἂν ἔρχηται ὑμῖν ὄλεθρος.
<septuaginta.proverbia urn:cts:greekLit:tlg0527.tlg029.1st1K-grc1.1.27>	καὶ ὡς ἂν ἀφίκηται ὑμῖν ἄφνω θόρυβος, ἡ δὲ καταστροφὴ ὁμοίως καταιγίδι παρῇ. καὶ ὅταν ἔρχηται ὑμῖν θλίψις καὶ πολιορκία, ἢ ὅταν ἔρχηται ὑμῖν ὄλεθρος.
<septuaginta.proverbia urn:cts:greekLit:tlg0527.tlg029.1st1K-grc1.1.28>	ἕσται γὰρ ὅταν ἐπικαλέσησθέ με, ἐγὼ δὲ οὐκ εἰσακούσομαι ὑμῶν· ζητήσουσίν με κακοί, καὶ οὐχ εὑρήσουσιν.
<septuaginta.proverbia urn:cts:greekLit:tlg0527.tlg029.1st1K-grc1.1.29>	ἐμίσησαν γὰρ σοφίαν, τὸν δὲ λόγον τοῦ κυρίου οὐ προείλαντο,
<septuaginta.proverbia urn:cts:greekLit:tlg0527.tlg029.1st1K-grc1.1.30>	οὐδὲ ἤθελον ἐμαῖς προσέχειν βουλαῖς, ἐμυκτήριζον δὲ ἐμοὺς ἐλέγχους.
<septuaginta.proverbia urn:cts:greekLit:tlg0527.tlg029.1st1K-grc1.1.31>	τοιγαροῦν ἔδονται τῆς ἑαυτῶν ὁδοῦ τοὺς καρπούς, καὶ τῆς ἑαυτῶν ἀσεβείας πλησθήσονται·
<septuaginta.proverbia urn:cts:greekLit:tlg0527.tlg029.1st1K-grc1.1.32>	ἀνθʼ ὧν γὰρ ἠδίκουν νηπίους φονευθήσονται, καὶ ἐξετασμὸς ἀσεβεῖς ὀλεῖ
<septuaginta.proverbia urn:cts:greekLit:tlg0527.tlg029.1st1K-grc1.1.33>	ὁ δὲ ἐμοῦ ἀκούων κατασκηνώσει ἐπʼ ἐλπίδι, καὶ ἡσυχάσει ἀφόβως ἀπὸ παντὸς κακοῦ.
<septuaginta.proverbia urn:cts:greekLit:tlg0527.tlg029.1st1K-grc1.2.1>	Υἱέ, ἐὰν δεξάμενος ῥῆσιν ἐμῆς ἐντολῆς κρύψῃς παρὰ σεαυτῷ,
<septuaginta.proverbia urn:cts:greekLit:tlg0527.tlg029.1st1K-grc1.2.2>	ὑπακούσεται σοφίας τὸ οὗς σου, καὶ παραβαλεῖς καρδίαν σου εἰς σύνεσιν, παραβαλεῖς δὲ αὐτὴν ἐπὶ νουθέτησιν τῷ υἱῷ σου.
<septuaginta.proverbia urn:cts:greekLit:tlg0527.tlg029.1st1K-grc1.2.3>	ἐὰν γὰρ τὴν σοφίαν ἐπικαλέσῃ καὶ τῇ συνέσει δῷς φωνήν σου,
<septuaginta.proverbia urn:cts:greekLit:tlg0527.tlg029.1st1K-grc1.2.4>	καὶ ἐὰν ζητήσῃς αὐτὴν ὡς ἀργύριον καὶ ὡς θησαυροὺς ἐξεραυνήσῃς αὐτήν·
<septuaginta.proverbia urn:cts:greekLit:tlg0527.tlg029.1st1K-grc1.2.5>	τότε συνήσεις φόβον Κυρίου, καὶ ἐπίγνωσιν θεοῦ εὑρήσεις.
<septuaginta.proverbia urn:cts:greekLit:tlg0527.tlg029.1st1K-grc1.2.6>	ὅτι Κύριος δίδωσιν σοφίαν, καὶ ἀπὸ προσώπου αὐτοῦ γνῶσις καὶ σύνεσις·
<septuaginta.proverbia urn:cts:greekLit:tlg0527.tlg029.1st1K-grc1.2.7>	καὶ θησαυρίζει τοῖς κατορθοῦσι σωτηρίαν,
<septuaginta.proverbia urn:cts:greekLit:tlg0527.tlg029.1st1K-grc1.2.8>	ὑπερασπιεῖ τὴν πορείαν αὐτῶν ⁸τοῦ φυλάξαι ὁδοὺς δικαιωμάτων, καὶ ὁδὸν εὐλαβουμένων αὐτὸν διαφυλάξει
<septuaginta.proverbia urn:cts:greekLit:tlg0527.tlg029.1st1K-grc1.2.9>	πότε συνήσεις δικαιοσύνην καὶ κρίμα, καὶ κατορθώσεις πάντας ἄξονας ἀγαθούς.
<septuaginta.proverbia urn:cts:greekLit:tlg0527.tlg029.1st1K-grc1.2.10>	ἐὰν γὰρ ἔλθῃ ἡ σοφία εἰς σὴν διάνοιαν, ἡ δὲ αἴοθησις τῇ σῇ ψυχῇ καλὴ εἶναι δόξῃ.
<septuaginta.proverbia urn:cts:greekLit:tlg0527.tlg029.1st1K-grc1.2.11>	βουλὴ καλὴ φυλάξει σε, ἔννοια δὲ ὁσία τηρήσει σε·
<septuaginta.proverbia urn:cts:greekLit:tlg0527.tlg029.1st1K-grc1.2.12>	ἵνα ῥύσηταί σε ἀπὸ ὁδοῦ κακῆς καὶ ἀπὸ ἀνδρὸς λαλοῦντος μηδέν πιστόν.
<septuaginta.proverbia urn:cts:greekLit:tlg0527.tlg029.1st1K-grc1.2.13>	ὦ οἱ ἐγκαταλείποντες ὁδοὺς εὐθείας τοῦ πορεύεσθαι ἐν ὁδοῖς σκότους,
<septuaginta.proverbia urn:cts:greekLit:tlg0527.tlg029.1st1K-grc1.2.14>	οἱ εὐφραινόμενοι ἐπὶ κακοῖς καὶ χαίροντες ἐπὶ διαστροφῇ κακῇ,
<septuaginta.proverbia urn:cts:greekLit:tlg0527.tlg029.1st1K-grc1.2.15>	ὧν αἱ τρίβοι σκολιαὶ καὶ καμπύλαι αἱ τροχιαὶ αὐτῶν,
<septuaginta.proverbia urn:cts:greekLit:tlg0527.tlg029.1st1K-grc1.2.16>	τοῦ μακράν σε ποιῆσαι ἀπὸ ὁδοῦ εὐθείας καὶ ἀλλότριον τῆς δικαίας γνώμης. υἱέ, μή σε καταλάβῃ κακὴ βουλή,
<septuaginta.proverbia urn:cts:greekLit:tlg0527.tlg029.1st1K-grc1.2.17>	ἡ ἀπολείπουσα διδασκαλίαν νεότητος, καὶ διαθήκην θείαν ἐπιλελησμένη.
<septuaginta.proverbia urn:cts:greekLit:tlg0527.tlg029.1st1K-grc1.2.18>	ἔθετο γὰρ παρὰ τῷ θανάτῳ τὸν οἶκον αὐτῆς, καὶ παρὰ τῷ ᾄδῃ μετὰ τῶν γηγενῶν τοὺς ἄξονας αὐτῆς·
<septuaginta.proverbia urn:cts:greekLit:tlg0527.tlg029.1st1K-grc1.2.19>	πάντες οἱ πορευόμενοι ἐν αὐτῇ οὐκ ἀναστρέψουσιν οὐδὲ μὴ καταλάβωσιν τρίβους εὐθείας·
<septuaginta.proverbia urn:cts:greekLit:tlg0527.tlg029.1st1K-grc1.2.20>	εἰ γὰρ ἐπορεύοντο τρίβους ἀγαθάς. οὐ γὰρ καταλαμβάνονται ὑπὸ ἐνιαυτῶν ζωῆς. εὕροσαν ἂν τρίβους δικαιοσύνης λείους.
<septuaginta.proverbia urn:cts:greekLit:tlg0527.tlg029.1st1K-grc1.2.21>	ὅτι εὐθεῖς κατασκηνώσουσι γῆν, καὶ ὅσιοι ὑπολειφθήσονται ἐν αὐτῇ·
<septuaginta.proverbia urn:cts:greekLit:tlg0527.tlg029.1st1K-grc1.2.22>	ὁδοὶ ἀσεβῶν ἐκ γῆς ὀλοῦνται, οἱ δὲ παράνομοι ἐξωσθήσονται ἀπʼ αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.3.1>	Υἰέ, ἐμῶν νομίμων μὴ ἐπλανθάνου, τὰ δὲ ῥήματά μου τηρείτω σὴ καρδία·
<septuaginta.proverbia urn:cts:greekLit:tlg0527.tlg029.1st1K-grc1.3.2>	μῆκος γὰρ βίου καὶ ἔτη ζωῆς καὶ εἰρήνην προσθήσουσίν σοι.
<septuaginta.proverbia urn:cts:greekLit:tlg0527.tlg029.1st1K-grc1.3.3>	ἐλεημοσύναι καὶ πίστεις μὴ ἐκλιπέτωσάν σε, ἄφαψαι δὲ αὐτὰς ἐπὶ σῷ τραχήλῳ, καὶ εὑρήσεις χάριν·
<septuaginta.proverbia urn:cts:greekLit:tlg0527.tlg029.1st1K-grc1.3.4>	καὶ προνοοῦ καλὰ ἐνώπιον Κυρίου καὶ ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.3.5>	ἴσθι πεποιθὼς ἐν ὅλῃ τῇ καρδίᾳ ἐπὶ θεῷ, ἐπὶ δὲ σῇ σοφίᾳ μὴ ἐπαίρου·
<septuaginta.proverbia urn:cts:greekLit:tlg0527.tlg029.1st1K-grc1.3.6>	πάσαις ὁδοῖς σου γνώριζε αὐτήν, ἴνα ὀρθοτομῇ τὰς ὁδούς σου.
<septuaginta.proverbia urn:cts:greekLit:tlg0527.tlg029.1st1K-grc1.3.7>	μὴ ἴσθι φρόνιμος παρὰ σεαυτῷ, φοβοῦ δὲ τὸν θεὸν καὶ ἔκκλινε ἀπὸ παντὸς κακοῦ·
<septuaginta.proverbia urn:cts:greekLit:tlg0527.tlg029.1st1K-grc1.3.8>	τότε ἴασις ἔσται τῷ σώματί σου, καὶ ἐπιμέλεια τοῖς ὀστέοις σου.
<septuaginta.proverbia urn:cts:greekLit:tlg0527.tlg029.1st1K-grc1.3.9>	τίμα τὸκύριον ἀπὸ σῶν δικαίων πόνων, καὶ ἀπάρχου αὐτῷ ἀπὸ σῶν καρπῶν δικαιοσύνης·
<septuaginta.proverbia urn:cts:greekLit:tlg0527.tlg029.1st1K-grc1.3.10>	ἴνα πίμπληται τὰ ταμεῖά σου πλησμονῆς σίτῳ, οἴνῳ δὲ αἱ ληνοί σου ἐκβλύζωσιν.
<septuaginta.proverbia urn:cts:greekLit:tlg0527.tlg029.1st1K-grc1.3.11>	Υἱέ, μὴ ὀλιγώρει παιδείας Κυρίου, μηδὲ ἐκλύου ὑπʼ αὐτοῦ ἐλεγχόμενος·
<septuaginta.proverbia urn:cts:greekLit:tlg0527.tlg029.1st1K-grc1.3.12>	ὃν γὰρ ἀγαπῷ Κύριος ἐλέγχει. μαστιγοῖ δὲ πάντα υἱὸν ὃν παραδέχεται.
<septuaginta.proverbia urn:cts:greekLit:tlg0527.tlg029.1st1K-grc1.3.13>	μακάριος ἄνθρωπος ὃς εὗρεν σοφίαν, καὶ θνητὸς ὃς εἶδεν φρόνησιν.
<septuaginta.proverbia urn:cts:greekLit:tlg0527.tlg029.1st1K-grc1.3.14>	κρεῖττον γὰρ αὐτὴν ἐμπορεύεσθαι ἢ χρυσίου καὶ ἀργυρίου θησαυρούς.
<septuaginta.proverbia urn:cts:greekLit:tlg0527.tlg029.1st1K-grc1.3.15>	τιμιωτέρα δέ ἐστιν λίθων πολυτελῶν· οὐκ ἀντιτάξεται αὐτῇ οὐδὲν πονηρόν. εὔγνωστός ἐστιν πᾶσιν τοῖς ἐγγίζουσιν αὐτῇ, πᾶν δὲ τίμιον οὐκ ἄξιον αὐτῆς ἐστιν.
<septuaginta.proverbia urn:cts:greekLit:tlg0527.tlg029.1st1K-grc1.3.16>	μῆκος γὰρ βίου καὶ ἔτη ζωῆς ἐν τῆ δεξιῷ αὐτῆς, ἐν δὲ τῆ ἀριστερῷ αὐτῆς πλοῦτος καὶ δόξα·
<septuaginta.proverbia urn:cts:greekLit:tlg0527.tlg029.1st1K-grc1.3.16a>	a ¹⁶aἐκ τοῦ στόματος αὐτῆς ἐκπορεύεται δικαιοσύνη, νόμον δὲ καὶ ἔλεον ἐπὶ γλώσσης φορεῖ.
<septuaginta.proverbia urn:cts:greekLit:tlg0527.tlg029.1st1K-grc1.3.17>	αἱ ὁδοὶ αὐτῆς ὁδοὶ καλαί, καὶ πάντες οἱ τρίβοι αὐτῆς ἐν εἰρήνῃ·
<septuaginta.proverbia urn:cts:greekLit:tlg0527.tlg029.1st1K-grc1.3.18>	ξύλον ζωῆς ἐστι πᾶσι τοῖς ἀντεχομένοις αὐτῆς, καὶ τοῖς ἐπερειδομένοις ἐπʼ αὐτὴν ὡς ἐπὶ Κύριον.
<septuaginta.proverbia urn:cts:greekLit:tlg0527.tlg029.1st1K-grc1.3.19>	ὁ θεὸς τῆ σοφίᾳ ἐθεμελίωσεν τὴν γῆν, ἡτοίμασεν δὲ οὐρανοὺς φρονήσει·
<septuaginta.proverbia urn:cts:greekLit:tlg0527.tlg029.1st1K-grc1.3.20>	ἐν αἰσθήσει ἄβυσσοι ἐρράγησαν. νέφη δὲ ἐρρύησαν δρόσους.
<septuaginta.proverbia urn:cts:greekLit:tlg0527.tlg029.1st1K-grc1.3.21>	Υἱέ. μὴ παραρυῇς, τήρησον δὲ ἐμὴν βουλὴν καὶ ἔννοιαν·
<septuaginta.proverbia urn:cts:greekLit:tlg0527.tlg029.1st1K-grc1.3.22>	ἵνα ζήσῃ ἡ ψυχὴ σου. καὶ χάρις ᾖ περὶ σῷ τραχήλῳ.
<septuaginta.proverbia urn:cts:greekLit:tlg0527.tlg029.1st1K-grc1.3.22a>	aἔσται δὲ ἴασις ταῖς σαρξί σου, καὶ ἐπιμέλεια τοῖς σοῖς ὀστέοις·
<septuaginta.proverbia urn:cts:greekLit:tlg0527.tlg029.1st1K-grc1.3.23>	ἴνα πορεύῃ πεποιθὼς ἐν εἰρήνῃ πάσας τὰς ὁδούς σου, ὁ δὲ πούς σου οὐ μὴ προσκόψῃ.
<septuaginta.proverbia urn:cts:greekLit:tlg0527.tlg029.1st1K-grc1.3.24>	ἐὰν γὰρ κάθῃ, ἄφοβος ἔσῃ, ἐὰν δὲ καθεύδῃς, ἡδέως ὑπνώσεις·
<septuaginta.proverbia urn:cts:greekLit:tlg0527.tlg029.1st1K-grc1.3.25>	καὶ οὐ φοβηθήσῃ πτόησιν ἐπελθοῦσαν οὐδὲ ὁρμὰς ἀσεβῶν ἐπερχομένας·
<septuaginta.proverbia urn:cts:greekLit:tlg0527.tlg029.1st1K-grc1.3.26>	ὁ γὰρ Κύριος ἔσται ἐπὶ πασῶν ὁδῶν σου, καὶ ἐρείσει σὸν πόδα ἵνα μὴ σαλευθῇς.
<septuaginta.proverbia urn:cts:greekLit:tlg0527.tlg029.1st1K-grc1.3.27>	μὴ ἀπόσχῃ εὖ ποιεῖν ἐνδεῆ, ἡνίκα ἂν ἔχῃ ἡ χείρ σου βοηθεῖν.
<septuaginta.proverbia urn:cts:greekLit:tlg0527.tlg029.1st1K-grc1.3.28>	μὴ εἴπῃς Ἐπανελθὼν ἐπάνηκε, αὔριον δώσω, δυνατοῦ σου ὄντος εἶ ποιεῖν· οὐ γὰρ οἶδας τί τέξεται ἡ ἐπιοῦσα.
<septuaginta.proverbia urn:cts:greekLit:tlg0527.tlg029.1st1K-grc1.3.29>	μὴ τεκτήνῃ ἐπὶ σὸν φίλον κακά, παροικοῦντα καὶ πεποιθότα ἐπὶ σοί.
<septuaginta.proverbia urn:cts:greekLit:tlg0527.tlg029.1st1K-grc1.3.30>	μὴ φιλεχθρήσῃς πρὸς ἄνθρωπον μάτην, μή τί σε ἐργάσηται κακόν.
<septuaginta.proverbia urn:cts:greekLit:tlg0527.tlg029.1st1K-grc1.3.31>	μὴ κτήσῃ κακῶν ἀνδρῶν ὀνείδη, μηδέ ζηλώσῃς τὰς ὁδοὺς αὐτῶν.
<septuaginta.proverbia urn:cts:greekLit:tlg0527.tlg029.1st1K-grc1.3.32>	ἀκάθαρτος γὰρ ἔναντι Κυρίου πᾶς παράνομος, ἐν δὲ δικαίοις οὐ συνεδριάζει.
<septuaginta.proverbia urn:cts:greekLit:tlg0527.tlg029.1st1K-grc1.3.33>	κατάρα θεοῦ ἐν οἴκοις ἀσεβῶν, ἐπαύλεις δὲ δικαίων εὐλογοῦνται.
<septuaginta.proverbia urn:cts:greekLit:tlg0527.tlg029.1st1K-grc1.3.34>	Κύριος ὑπερηφάνοις ἀντιτάσσεται, ταπεινοῖς δὲ δίδωσιν χάριν.
<septuaginta.proverbia urn:cts:greekLit:tlg0527.tlg029.1st1K-grc1.3.35>	δόξαν σοφοὶ κληρονομήσουσιν, οἱ δὲ ἀσεβεῖς ὕψωσαν ἀτιμίαν.
<septuaginta.proverbia urn:cts:greekLit:tlg0527.tlg029.1st1K-grc1.4.1>	Ἀκούσατε, παῖδες, παιδείαν πατρός, καὶ προσέχετε γνῶναι ἔννοιαν.
<septuaginta.proverbia urn:cts:greekLit:tlg0527.tlg029.1st1K-grc1.4.2>	δῶρον γὰρ ἀγαθὸν δωροῦμαι ὑμῖν, τὸν ἐμὸν νόμον μὴ ἐγκαταλίπητε.
<septuaginta.proverbia urn:cts:greekLit:tlg0527.tlg029.1st1K-grc1.4.3>	υἱὸς γὰρ ἐγενόμην κἀγὼ πατρὶ ὑπήκοος καὶ ἀγαπώμενος ἐν προσώπῳ μητρός,
<septuaginta.proverbia urn:cts:greekLit:tlg0527.tlg029.1st1K-grc1.4.4>	οἳ ἔλεγον καὶ ἐδίδασκόν με Ἐρειδέτω ὁ ἡμένερος λόγος εἰς σὴν καρδίαν·
<septuaginta.proverbia urn:cts:greekLit:tlg0527.tlg029.1st1K-grc1.4.5>	φύλασσε ἐντολάς, ⁵μὴ ἐπιλάθῃ· μηδὲ παρίδῃς ῥῆσιν ἐμοῦ στόματος
<septuaginta.proverbia urn:cts:greekLit:tlg0527.tlg029.1st1K-grc1.4.6>	μηδὲ ἐγκαταλίπῃς αὐτήν, καὶ ἀνθέξεταί σου· ἐράσθητι αὐτῆς, καὶ τηρήσει σε.
<septuaginta.proverbia urn:cts:greekLit:tlg0527.tlg029.1st1K-grc1.4.8>	περιχαράκαωσον αὐτήν, καὶ ὑψώσει σε· τίμησον αὐτήν, ἴνα σε περιλάβῃ·
<septuaginta.proverbia urn:cts:greekLit:tlg0527.tlg029.1st1K-grc1.4.9>	ἵνα δῷ τῇ σῇ κεφαλῇ στέφανον χαρίτων. στεφάνῳ δέ τρυφῆς ὑπερασπίσῃ σου.
<septuaginta.proverbia urn:cts:greekLit:tlg0527.tlg029.1st1K-grc1.4.10>	Ἄκουε, υἱέ, καὶ δέξαι ἐμοὺς λόγους. καὶ πληθυνθήσεται ἔτη ζωῆς σου, ἴνα σοι γένωνται πολλαὶ ὁδοὶ βίου.
<septuaginta.proverbia urn:cts:greekLit:tlg0527.tlg029.1st1K-grc1.4.11>	ὁδοὺς γὰρ σοφίας διδάσκω σε. ἐμββάζω δέ σε τροχιαῖς ὀρθαῖς.
<septuaginta.proverbia urn:cts:greekLit:tlg0527.tlg029.1st1K-grc1.4.12>	ἐὰν γὰρ πορεύῃ, οὐ συνκλεισθήσεταί σου τὰ διαβήματα· ἐὰν δέ τρέχῃς, οὐ κοπιάσεις.
<septuaginta.proverbia urn:cts:greekLit:tlg0527.tlg029.1st1K-grc1.4.13>	ἐπιλαβοῦ ἐμῆς παιδείας. μὴ ἀφῇς, ἀλλὰ φύλαξον αὐτὴν σεαυτῷ εἰς ζωὴν σου.
<septuaginta.proverbia urn:cts:greekLit:tlg0527.tlg029.1st1K-grc1.4.14>	ὁδοὺς ἀσεβῶν μὴ ἐπέλθῃς, μηδέ ζηλώσῃς ὁδοὺς παρανόμων·
<septuaginta.proverbia urn:cts:greekLit:tlg0527.tlg029.1st1K-grc1.4.15>	ἐν ᾧ ἂν τόπῳ στρατοπεδεύσωσιν, μὴ ἐπέλθῃς ἐκει. ἔκκλινον δὲ ἀπʼ αὐτῶν καὶ παράλλαξον.
<septuaginta.proverbia urn:cts:greekLit:tlg0527.tlg029.1st1K-grc1.4.16>	οὐ γὰρ μὴ ὑπνώσωσιν, ἐὰν μὴ κακοποιήσωσιν· ἀφήρηται ὁ ὕπνος αὐτῶν, καὶ οὐ κοιμῶνται·
<septuaginta.proverbia urn:cts:greekLit:tlg0527.tlg029.1st1K-grc1.4.17>	οἵδε γὰρ σιτοῦνται σῖτα ἀσεβείας, οἴνῳ δὲ παρανόμῳ μεθύσκονται.
<septuaginta.proverbia urn:cts:greekLit:tlg0527.tlg029.1st1K-grc1.4.18>	αἱ δὲ ὁδοὶ τῶν δικαίων ὁμοίως φωτὶ λάμπουσιν, προπορεύονται καὶ φωτίζουσιν ἕως κατορθώσῃ ἡ ἡμέρα.
<septuaginta.proverbia urn:cts:greekLit:tlg0527.tlg029.1st1K-grc1.4.19>	αἱ δὲ ὁδοὶ τῶν ἀσεβῶν σκοτειναί, οὐκ οἴδασιν πῶς προσκόπτουσιν.
<septuaginta.proverbia urn:cts:greekLit:tlg0527.tlg029.1st1K-grc1.4.20>	Υἱέ, ἐμῇ ῥήσει πρόσεχε, τοῖς δὲ ἐμοῖς λόγοις παράβαλε σὸν οὖς,
<septuaginta.proverbia urn:cts:greekLit:tlg0527.tlg029.1st1K-grc1.4.21>	ὅπως μὴ ἐκλίπωσίν σε αἱ πηγαί σου, φύλασσε αὐτὰς ἐν καρδίᾳ·
<septuaginta.proverbia urn:cts:greekLit:tlg0527.tlg029.1st1K-grc1.4.22>	ζωὴ γάρ ἐστιν τοῖς εὑρίσκουσιν αὐτήν, καὶ πάσῃ σαρκὶ ἴασις.
<septuaginta.proverbia urn:cts:greekLit:tlg0527.tlg029.1st1K-grc1.4.23>	πάσῃ φυλακῇ τήρει σὴν καρδίαν· ἐκ γὰρ τούτων ἔξοδοι ζωῆς.
<septuaginta.proverbia urn:cts:greekLit:tlg0527.tlg029.1st1K-grc1.4.24>	περίελε σεαυτοῦ σκολιὸν στόμα, καὶ ἄδικα χείλη ἀπὸ σοῦ μακρὰν ἄπωσαι.
<septuaginta.proverbia urn:cts:greekLit:tlg0527.tlg029.1st1K-grc1.4.25>	οἱ ὀφθαλμοί σου ὀρθὰ βλεπέτωσαν, τὰ δὲ βλέφαρά σου νευέτω δίκαια.
<septuaginta.proverbia urn:cts:greekLit:tlg0527.tlg029.1st1K-grc1.4.26>	ὀρθὰς τροχιὰς ποίει σοῖς ποσίν, καὶ τὰς ὁδοὺς σου κατεύθυνε.
<septuaginta.proverbia urn:cts:greekLit:tlg0527.tlg029.1st1K-grc1.4.27>	μὴ ἐκκλίνῃς εἰς τὰ δεξιὰ μηδὲ εἰς τὰ ἀριστερά, ἀπόστρεψον δὲ σὸν πόδα ἀπὸ ὁδοῦ κακῆς.
<septuaginta.proverbia urn:cts:greekLit:tlg0527.tlg029.1st1K-grc1.4.27a>	aὁδοὺς γὰρ τὰς ἐκ δεξῶν οἶδεν ὁ θεός, διεστραμμέναι δέ εἰσιν αἱ ἐξ ἀριστερῶν·
<septuaginta.proverbia urn:cts:greekLit:tlg0527.tlg029.1st1K-grc1.4.27b>	ᵇαὐτὸς δὲ ὀρθὰς ποιήσει τὰς τροχιάς σου, τὰς δὲ πορείας σου ἐν εἰρήνῃ προάξει.
<septuaginta.proverbia urn:cts:greekLit:tlg0527.tlg029.1st1K-grc1.5.1>	Υἱέ, ἐμῇ σοφίᾳ πρόσεχε, ἐμοῖς δὲ λόγοις παράβαλλε σὸν οὗς,
<septuaginta.proverbia urn:cts:greekLit:tlg0527.tlg029.1st1K-grc1.5.2>	ἴνα φυλάξῃς ἔννοιαν ἀγαθήν· αἴσθησις δὲ ἐμῶν χειλέων ἐντέλλεταί σοι.
<septuaginta.proverbia urn:cts:greekLit:tlg0527.tlg029.1st1K-grc1.5.3>	μὴ πρόσεχε φαύλῃ γυναικί μέλι γὰρ ἀποστάζει ἀπὸ χειλέων γυναικὸς πόρνης, ἣ πρὸς καιρὸν λιπαίνει σὸν φάρυγγα·
<septuaginta.proverbia urn:cts:greekLit:tlg0527.tlg029.1st1K-grc1.5.4>	ὕστερον μέντοι πικρότερον χολῆς εὑρήσεις καὶ ἠκονημένον μᾶλλον μαχαίρας διστόμου.
<septuaginta.proverbia urn:cts:greekLit:tlg0527.tlg029.1st1K-grc1.5.5>	τῆς γὰρ ἀφροσύνης οἱ πόδες κατάγουσιν τοὺς χραομένους αὐτῇ μετὰ θανάτου εἰς τὸν ἄδήν, τὰ δέ ἴχνη αὐτῆς οὐκ ἐρείδεται
<septuaginta.proverbia urn:cts:greekLit:tlg0527.tlg029.1st1K-grc1.5.6>	ὁδοὺς γὰρ ζωῆς οὐκ ἐπέρχεται, σφαλεραὶ δέ αἱ τροχιαὶ αὐτῆς καὶ οὐκ εὔγνωστοι.
<septuaginta.proverbia urn:cts:greekLit:tlg0527.tlg029.1st1K-grc1.5.7>	νῦν οὗν, υἱέ, ἄκουέ μου, καὶ μὴ ἀκύρους ποιήσῃς ἐμοὺς λόγους.
<septuaginta.proverbia urn:cts:greekLit:tlg0527.tlg029.1st1K-grc1.5.8>	μακρὰν ποίησον ἀπʼ αὐτῆς σὴν ὁδόν, μὴ ἐγγίσῃς πρὸς θύραις οἴκων αὐτῆς·
<septuaginta.proverbia urn:cts:greekLit:tlg0527.tlg029.1st1K-grc1.5.9>	ἵνα μὴ πρόῃ ἄλλοις ζωήν σου, καὶ σὸν βίον ἀνελεήμοσιν·
<septuaginta.proverbia urn:cts:greekLit:tlg0527.tlg029.1st1K-grc1.5.10>	ἵνα μὴ πλησθῶσιν ἀλλότριοι σῆς ἰσχύος, οἱ δὲ σοὶ πόνοι εἰς οἴκους ἀλλοτρίων ἔλθωσιν·
<septuaginta.proverbia urn:cts:greekLit:tlg0527.tlg029.1st1K-grc1.5.11>	καὶ μεταμεληθήσῃ ἐπʼ ἐσχάτων, ἡνίκα ἂν κατατριβῶσιν σάρκες σώματός σου,
<septuaginta.proverbia urn:cts:greekLit:tlg0527.tlg029.1st1K-grc1.5.12>	καὶ ἐρεῖς Πῶς ἐμίσησα παιδείαν, καὶ ἐλέγχους ἐξέκλινεν ἡ καρδία μου·
<septuaginta.proverbia urn:cts:greekLit:tlg0527.tlg029.1st1K-grc1.5.13>	οὐκ ἤκουον φωνὴν παιδεύοντός με καὶ διδάσκοντός με. οὐδὲ παρέβαλλον τὸ οὖς μου·
<septuaginta.proverbia urn:cts:greekLit:tlg0527.tlg029.1st1K-grc1.5.14>	παρʼ ὀλίγον ἐγενόμην ἐν παντὶ κακῷ ἐν μέσῳ ἐκκλησίας καὶ συναγωγῆς.
<septuaginta.proverbia urn:cts:greekLit:tlg0527.tlg029.1st1K-grc1.5.15>	πῖνε ὕδατα ἀπὸ σῶν ἀγγείων καὶ ἀπὸ σῶν φρεάτων πηγῆς.
<septuaginta.proverbia urn:cts:greekLit:tlg0527.tlg029.1st1K-grc1.5.16>	μὴ ὑπερεκχείσθω σοι ὕδατα ἐκ τῆς σῆς πηγῆς. εἰς δὲ σὰς πλατείας διαπορευέσθω τὰ σὰ ὕδατα·
<septuaginta.proverbia urn:cts:greekLit:tlg0527.tlg029.1st1K-grc1.5.17>	ἔστω σοι μόνα ὑπάρχοντα. καὶ μηδεὶς ἀλλότριος μετασχέτω σοι·
<septuaginta.proverbia urn:cts:greekLit:tlg0527.tlg029.1st1K-grc1.5.18>	ἡ πηγή σου τοῦ ὕδατος ἔστω σοι ἰδία, καὶ συνευφραίνου μετὰ γυναικὸς τῆς ἐκ νεότητός σου.
<septuaginta.proverbia urn:cts:greekLit:tlg0527.tlg029.1st1K-grc1.5.19>	ἔλαφος φιλίας καὶ πῶλος σῶν χαρίτων ὁμιλείτω σοι, ἡ δὲ ἰδία ἡγείσθω σου καὶ συνέστω σοι ἐν παντὶ καιρῷ ἐν γὰρ τῇ ταύτης φιλίᾳ συνπεριφερόμενος πολλοστὸς ἔσῃ.
<septuaginta.proverbia urn:cts:greekLit:tlg0527.tlg029.1st1K-grc1.5.20>	μὴ πολὺς ἴσθι πρὸς ἀλλοτρίαν. μηδὲ συνέρχου ἀγκάλαις τῆς μὴ ἰδίας·
<septuaginta.proverbia urn:cts:greekLit:tlg0527.tlg029.1st1K-grc1.5.21>	ἐνώπιον γάρ εἰσιν τῶν τοῦ θεοῦ ὀφθαλμῶν ὁδοὶ ἀνδρός, εἰς δὲ πάσας τὰς τροχιὰς αὐτοῦ σκοπεύει.
<septuaginta.proverbia urn:cts:greekLit:tlg0527.tlg029.1st1K-grc1.5.22>	παρανομίαι ἄνδρα ἀγρεύουσιν, σειραῖς δὲ τῶν ἑαυτοῦ ἁμαρτιῶν ἕκαστος σφίγγεται
<septuaginta.proverbia urn:cts:greekLit:tlg0527.tlg029.1st1K-grc1.5.23>	οὗτος τελευτῷ μετὰ ἀπαιδεύτων, ἐκ δὲ πλήθους τῆς ἑαυτοῦ βιότητος ἐξερίφη καὶ ἀπώλετο δι᾿ ἀφροσύνην.
<septuaginta.proverbia urn:cts:greekLit:tlg0527.tlg029.1st1K-grc1.6.1>	Υἱέ, ἐὰν ἐγγυήσῃ σὸν φίλον, παραδώσεις σὴν χεῖρα ἐχθρῷ.
<septuaginta.proverbia urn:cts:greekLit:tlg0527.tlg029.1st1K-grc1.6.2>	παγὶς γὰρ ἰσχυρὰ ἀνδρὶ τὰ ἴδια χείλη, καὶ ἁλίσκεται χείλεσιν ἰδίου στόματος.
<septuaginta.proverbia urn:cts:greekLit:tlg0527.tlg029.1st1K-grc1.6.3>	ποίει, υἱέ, ἃ ἐγὼ σοι ἐντέλλομαι, καὶ σώζου· ἥκεις γὰρ εἰς χεῖρας κακῶν διὰ σὸν φίλον· ἴσθι μὴ ἐκλυόμενος, παρόξυνε δὲ καὶ τὸν φίλον σου ὃν ἐνεγυήσω.
<septuaginta.proverbia urn:cts:greekLit:tlg0527.tlg029.1st1K-grc1.6.4>	μὴ δῷς ὕπνον σοῖς ὄμμασιν, μηδέ ἐπινυστάξῃς σοῖς βλεφάροις.
<septuaginta.proverbia urn:cts:greekLit:tlg0527.tlg029.1st1K-grc1.6.5>	ἵνα σώζῃ ὥσπερ δορκὰς ἐκ βρόχων καὶ ὥσπερ ὄρνεον ἐκ παγίδος.
<septuaginta.proverbia urn:cts:greekLit:tlg0527.tlg029.1st1K-grc1.6.6>	Ἴοθι πρὸς τὸν μύρμηκα, ὦ ὀκνηρέ, καὶ ζήλωσον ἰδὼν τὰς ὁδοὺς αὐτοῦ, καὶ γενοῦ ἐκείνου σοφώτερος·
<septuaginta.proverbia urn:cts:greekLit:tlg0527.tlg029.1st1K-grc1.6.7>	ἐκείνῳ γὰρ γεωργίου μὴ ὑπάρχοντος, μηδέ τὸν ἀναγκάζοντα ἔχων μηδὲ ὑπὸ δεσπότην ὤν,
<septuaginta.proverbia urn:cts:greekLit:tlg0527.tlg029.1st1K-grc1.6.8>	ἑτοιμάζεται θέρους τὴν τροφήν, πολλήν τε ἐν τῷ ἀμήτῳ ποιεῖται τὴν παράθεσιν.
<septuaginta.proverbia urn:cts:greekLit:tlg0527.tlg029.1st1K-grc1.6.8a>	aἢ πορεύθητι πρὸς τὴν μέλισσαν καὶ μάθε ὡς ἐργάτις ἐστιν, τήν τε ἐργασίαν ὡς σεμνὴν ποιεῖται·
<septuaginta.proverbia urn:cts:greekLit:tlg0527.tlg029.1st1K-grc1.6.8b>	ᵇἧς τοὺς πόνους βασιλεῖς καὶ ἰδιῶται πρὸς ὑγείαν προσφέρονται, ποθεινὴ δέ ἐστιν πᾶσιν καὶ ἐπίδοξος·
<septuaginta.proverbia urn:cts:greekLit:tlg0527.tlg029.1st1K-grc1.6.8c>	καίπερ οὖσα τῇ ῥώμῃ ἀσθενής, τὴν σοφίαν τιμήσασα προήχθη.
<septuaginta.proverbia urn:cts:greekLit:tlg0527.tlg029.1st1K-grc1.6.9>	ἕως τίνος, ὀκνηρέ, κατάκεισαι ; πότε δὲ ἐξ ὕπνου ἐγερθήσῃ
<septuaginta.proverbia urn:cts:greekLit:tlg0527.tlg029.1st1K-grc1.6.10>	ὀλίγον μέν ὑπνοῖς, ὀλίγον δὲ κάθησαι, μικρὸν δέ νυστάζεις, ὀλίγον δὲ ἐναγκαλίζῃ χερσὶν στήθη·
<septuaginta.proverbia urn:cts:greekLit:tlg0527.tlg029.1st1K-grc1.6.11>	εἶτ᾿ ἐνπαραγίνεταί σοι ὥσπερ κακὸς ὁδοιπόρος ἡ πενία, καὶ ἡ ἔνδεια ὥσπερ ἀγαθὸς δρομεύς.
<septuaginta.proverbia urn:cts:greekLit:tlg0527.tlg029.1st1K-grc1.6.11a>	ἐὰν δὲ ἄοκνος ᾖς, ἤξει ὥσπερ πηγὴ ὁ ἀμητός σου, ἡ δὲ ἔνδεια ὥσπερ κακὸς δρομεὺς ἀπαυτομολήσει.
<septuaginta.proverbia urn:cts:greekLit:tlg0527.tlg029.1st1K-grc1.6.12>	Ἀνὴρ ἄφρων καὶ παράνομος πορεύεται ὁδοὺς οὐκ ἀγαθάς·
<septuaginta.proverbia urn:cts:greekLit:tlg0527.tlg029.1st1K-grc1.6.13>	ὁ δ᾿ αὐτὸς ἐννεύει ὀφθαλμῷ. σημαίνει δὲ ποδί διδάσκει δέ ἐννεύμασιν δακτύλων·
<septuaginta.proverbia urn:cts:greekLit:tlg0527.tlg029.1st1K-grc1.6.14>	διεστραμμένῃ καρδίᾳ τεκταίνεται κακὰ ἐν παντὶ καιρῷ· ὁ τοιοῦτος ταραχὰς συνίστησιν πόλει.
<septuaginta.proverbia urn:cts:greekLit:tlg0527.tlg029.1st1K-grc1.6.15>	διὰ τοῦτο ἐξαπίνης ἔρχεται ἡ ἀπώλεια αὐτοῦ. διακοπὴ καὶ συντριβὴ ἀνίατος·
<septuaginta.proverbia urn:cts:greekLit:tlg0527.tlg029.1st1K-grc1.6.16>	ὅτι χαίρει πᾶσιν οἷς μισεῖ ὁ θεός, συντρίβεται δὲ δι᾿ ἀκαθαρσίαν ψυχῆς·
<septuaginta.proverbia urn:cts:greekLit:tlg0527.tlg029.1st1K-grc1.6.17>	ὀφθαλμὸς ὑβριστοῦ, γλῶσσα ἄδικος, χεῖρες ἐκχέουσαι αἷμα δικαίου,
<septuaginta.proverbia urn:cts:greekLit:tlg0527.tlg029.1st1K-grc1.6.18>	καὶ καρδία τεκταινομένη λογισμοὺς κακούς, καὶ πόδες ἐπισπεύδοντες κακοποιεῖν.
<septuaginta.proverbia urn:cts:greekLit:tlg0527.tlg029.1st1K-grc1.6.19>	ἐκκαίει ψευδῆ μάρτυς ἄδικος, καὶ ἐπιπέμπει κρίσεις ἀνὰ μέσον ἀδελφῶν.
<septuaginta.proverbia urn:cts:greekLit:tlg0527.tlg029.1st1K-grc1.6.20>	Υἱέ, φύλασσε νόμους πατρός σου, καὶ μὴ ἀπώσῃ θεσμοὺς μητρός σου·
<septuaginta.proverbia urn:cts:greekLit:tlg0527.tlg029.1st1K-grc1.6.21>	ἄφαψαι δέ αὐτοὺς ἐπὶ σῇ ψυχῇ διὰ παντός, καὶ ἐνκλοίωσαι ἐπὶ σῷ τραχήλῳ.
<septuaginta.proverbia urn:cts:greekLit:tlg0527.tlg029.1st1K-grc1.6.22>	ἡνίκα ἂν περιπατῇς ἐπάγου αὐτὴν καὶ μετὰ σοῦ ἔστω· ὡς δʼ ἂν καθεύδῃς φυλασσέτω σε, ἴνα ἐγειρομένῳ συλλαλῇ σοι.
<septuaginta.proverbia urn:cts:greekLit:tlg0527.tlg029.1st1K-grc1.6.23>	ὅτι λύχνος ἐντολὴ νόμου. καὶ φῶς ὁδὸς ζωῆς καὶ ἔλεγχος καὶ παιδεία,
<septuaginta.proverbia urn:cts:greekLit:tlg0527.tlg029.1st1K-grc1.6.24>	τοῦ διαφυλάσσειν σε ἀπὸ γυναικὸς ὑπάνδρου καὶ ἀπὸ διαβολῆς γλώσσης ἀλλοτρίας.
<septuaginta.proverbia urn:cts:greekLit:tlg0527.tlg029.1st1K-grc1.6.25>	μή σε νικήσῃ κάλλους ἐπιθυμία, μηδὲ ἀγρευθῇς σοῖς ὀφθαλμοῖς, μηδέ συναρπασθῇς ἀπὸ τῶν αὐτῆς βλεφάρων.
<septuaginta.proverbia urn:cts:greekLit:tlg0527.tlg029.1st1K-grc1.6.26>	τιμὴ γὰρ πόρνης ὅση καὶ ἑνὸς ἄρτου, γυνὴ δὲ ἀνδρῶν τιμίας ψυχὰς ἀγρεύει.
<septuaginta.proverbia urn:cts:greekLit:tlg0527.tlg029.1st1K-grc1.6.27>	ἀποδήσει τις πῦρ ἐν κόλπῳ, τὰ δέ ἱμάτια οὐ κατακαύσει;
<septuaginta.proverbia urn:cts:greekLit:tlg0527.tlg029.1st1K-grc1.6.28>	ἢ περιπατήσει τις ἐπʼ ἀνθράκων πυρός, τοὺς δὲ πόδας οὐ κατακαύσει
<septuaginta.proverbia urn:cts:greekLit:tlg0527.tlg029.1st1K-grc1.6.29>	οὕτως ὁ εἰσελθὼν πρὸς γυναῖκα ὕπανδρον· οὐκ ἀθῳωθήσεται, οὐδὲ πᾶς ὁ ἁπτόμενος αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.6.30>	οὐ θαυμαστὸν ἐὰν ἁλῷ τις κλέπτων, κλέπτει γὰρ ἵνα ἐμπλήσῃ τὴν ψυχὴν πεινῶν·
<septuaginta.proverbia urn:cts:greekLit:tlg0527.tlg029.1st1K-grc1.6.31>	ἐὰν δὲ ἁλῷ, ἀποτίσει ἑπταπλάσια, καὶ πάντα τὰ ὑπάρχοντα αὐτοῦ δοὺς ῥύσεται ἑαυτόν·
<septuaginta.proverbia urn:cts:greekLit:tlg0527.tlg029.1st1K-grc1.6.32>	ὁ δὲ μοιχὸς δι᾿ ἔνδειαν φρενῶν ἀπώλειαν τῇ ψυχῇ αὐτοῦ περιποιεῖται,
<septuaginta.proverbia urn:cts:greekLit:tlg0527.tlg029.1st1K-grc1.6.33>	ὀδύνας τε καὶ ἀτιμίας ὑποφέρει· τὸ δὲ ὄνειδος αὐτοῦ οὐκ ἐξαλειφθήσεται εἰς τὸν αἰῶνα.
<septuaginta.proverbia urn:cts:greekLit:tlg0527.tlg029.1st1K-grc1.6.34>	μεστὸς γὰρ ζήλου θυμὸς ἀνδρὸς αὐτῆς, οὐ φείσεται ἐν ἡμέρᾳ κρίσεως·
<septuaginta.proverbia urn:cts:greekLit:tlg0527.tlg029.1st1K-grc1.6.35>	οὐκ ἀνταλλάξεται οὐδενὸς λύτρου τὴν ἔχθραν, οὐδὲ μὴ διαλυθῇ πολλῶν δώρων.
<septuaginta.proverbia urn:cts:greekLit:tlg0527.tlg029.1st1K-grc1.7.1>	Υἱέ, φύλασσε ἐμοὺς λόγους, τὰς δὲ ἐμὰς ἐντολὰς κρύψον παρὰ σεαυτῷ·
<septuaginta.proverbia urn:cts:greekLit:tlg0527.tlg029.1st1K-grc1.7.1a>	aυἱέ, τίμα τὸν κύριον καὶ ἰσχύσεις, πλὴν δὲ αὐτοῦ μὴ φοβοῦ ἄλλον.
<septuaginta.proverbia urn:cts:greekLit:tlg0527.tlg029.1st1K-grc1.7.2>	φύλαξον ἐμὰς ἐντολὰς καὶ βιώσεις, τοὺς δὲ ἐμοὺς λόγους ὥσπερ κόρας ὀμμάτων·
<septuaginta.proverbia urn:cts:greekLit:tlg0527.tlg029.1st1K-grc1.7.3>	περίθου δὲ αὐτοὺς σοῖς δακτύλοις, ἐπίγραψον δὲ ἐπὶ τὸ πλάτος τῆς καρδίας σου.
<septuaginta.proverbia urn:cts:greekLit:tlg0527.tlg029.1st1K-grc1.7.4>	εἰπὸν τὴν σοφίαν σὴν ἀδελφὴν εἶναι, τὴν δὲ φρόνησιν γνώριμον περιποίησαι σεαυτῷ,
<septuaginta.proverbia urn:cts:greekLit:tlg0527.tlg029.1st1K-grc1.7.5>	ἵνα σε τηρήσῃ ἀπὸ γυναικὸς ἀλλοτρίας καὶ πονηρᾶς, ἐάν σε λόγοις τοῖς πρὸς χάριν ἐμβάληται.
<septuaginta.proverbia urn:cts:greekLit:tlg0527.tlg029.1st1K-grc1.7.6>	ἀπὸ γὰρ θυρίδος ἐκ τοῦ οἴκου αὐτῆς εἰς τὰς πλατείας παρακύπτουσα,
<septuaginta.proverbia urn:cts:greekLit:tlg0527.tlg029.1st1K-grc1.7.7>	ὃν ἂν ἴδῃ τῶν ἀφρόνων τέκνων νεανίαν ἐνδεῆ φρενῶν,
<septuaginta.proverbia urn:cts:greekLit:tlg0527.tlg029.1st1K-grc1.7.8>	παραπορευόμενον παρὰ γωνίαν ἐν διόδοις οἴκων αὐτῆς καὶ λαλοῦντα
<septuaginta.proverbia urn:cts:greekLit:tlg0527.tlg029.1st1K-grc1.7.9>	ἐν σκότει ἑσπερινῷ,
<septuaginta.proverbia urn:cts:greekLit:tlg0527.tlg029.1st1K-grc1.7.10>	ἡ δὲ γυνὴ συναντᾷ αὐτῷ, εἶδος ἔχουσα πορνικόν. ἡνίκα ἂν ἡσυχία νυκτερινὴ καὶ γνοφώδης, ἣ ποιεῖ νέων ἐξίπτασθαι καρδίας.
<septuaginta.proverbia urn:cts:greekLit:tlg0527.tlg029.1st1K-grc1.7.11>	ἀνεπτερωμένη δέ ἐστιν καὶ ἄσωτος, ἐν οἴκῳ δὲ οὐχ ἡσυχάζουσιν οἱ πόδες αὐτῆς·
<septuaginta.proverbia urn:cts:greekLit:tlg0527.tlg029.1st1K-grc1.7.12>	χρόνον γὰρ τινα ἔξω ῥέμβεται, χρόνον δὲ ἐν πλατείαις παρὰ πᾶσαν γωνίαν ἐνεδρεύει.
<septuaginta.proverbia urn:cts:greekLit:tlg0527.tlg029.1st1K-grc1.7.13>	εἶτα ἐπιλαβομένη ἐφίλησεν αὐτόν, ἀναιδεῖ δὲ προσώπῳ προσεῖπεν αὐτῷ
<septuaginta.proverbia urn:cts:greekLit:tlg0527.tlg029.1st1K-grc1.7.14>	Θυσία εἰρηνική μοί ἐστιν· σήμερον ἀποδίδωμι τὰς εὐχάς μου·
<septuaginta.proverbia urn:cts:greekLit:tlg0527.tlg029.1st1K-grc1.7.15>	ἕνεκα τούτου ἐξῆλθον εἰς ὑπάντησίν σοι, ποθοῦσα τὸ σὸν πρόσωπον, εὕρηκά σε.
<septuaginta.proverbia urn:cts:greekLit:tlg0527.tlg029.1st1K-grc1.7.16>	κειρία τέτακα τὴν κλίνην μου, ἀμφιτάποις δὲ ἔστρωκα τοῖς ἀπʼ Αἰγύπτου·
<septuaginta.proverbia urn:cts:greekLit:tlg0527.tlg029.1st1K-grc1.7.17>	διέρραγκα τὴν κοίτην μου κρόκῳ, ἐλθὲ καὶ ἀπολαύσωμεν φίλας ἔρωτι. ὄρθρου, τὸν δὲ οἶκόν μου κινναμώμῳ δεῦρο καὶ ἐνκυλισθῶμεν ἔρωτι.
<septuaginta.proverbia urn:cts:greekLit:tlg0527.tlg029.1st1K-grc1.7.19>	οὐ γὰρ πάρεστιν ὁ ἀνήρ μου ἐν οἴκῳ, πεπόρευται δὲ ὁδὸν μακράν,
<septuaginta.proverbia urn:cts:greekLit:tlg0527.tlg029.1st1K-grc1.7.20>	ἔνδεσμον ἀργυρίου λαβὼν ἐν χειρὶ αὐτοῦ, δἰ ἡμερῶν πολλῶν ἐπανήξει εἰς τὸν οἶκον αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.7.21>	ἀπεπλάνησεν δὲ αὐτὸν πολλῇ ὁμιλίᾳ, βρόχοις τε τοῖς ἀπὸ χειλέων ἐξώκειλεν αὐτόν·
<septuaginta.proverbia urn:cts:greekLit:tlg0527.tlg029.1st1K-grc1.7.22>	ὁ δὲ ἐπηκολούθησεν αὐτῇ κεπφωθείς, ὥσπερ δὲ βοῦς ἐπὶ σφαγὴν ἄγεται, καὶ ὥσπερ κύων ἐπὶ δεσμούς,
<septuaginta.proverbia urn:cts:greekLit:tlg0527.tlg029.1st1K-grc1.7.23>	ἡ ὡς ἔλαφος τοξεύματι πεπληγὼς εἰς τὸ ἧπαρ· σπεύδει δὲ ὥσπερ ὄρνεον εἰς παγίδα, οὐκ εἰδὼς ὅτι περὶ ψυχῆς τρέχει.
<septuaginta.proverbia urn:cts:greekLit:tlg0527.tlg029.1st1K-grc1.7.24>	νῦν οὗν, υἱέ, ἄκουέ μου, καὶ πρόσεχε ῥήμασιν στόματός μου.
<septuaginta.proverbia urn:cts:greekLit:tlg0527.tlg029.1st1K-grc1.7.25>	μὴ ἐκκλινάτω εἰς τὰς ὁδοὺς αὐτῆς ἡ καρδία σου·
<septuaginta.proverbia urn:cts:greekLit:tlg0527.tlg029.1st1K-grc1.7.26>	πολλοὺς γὰρ τρώσασα καταβέβληκεν, καὶ ἀναρίθμητοί εἰσιν οὓς πεφόνευκεν·
<septuaginta.proverbia urn:cts:greekLit:tlg0527.tlg029.1st1K-grc1.7.27>	ὁδοὶ ᾅδου ὁ οἶκος αὐτῆς. κατάγουσαι εἰς τὰ ταμεῖα τοῦ θανάτου.
<septuaginta.proverbia urn:cts:greekLit:tlg0527.tlg029.1st1K-grc1.8.1>	Σὺ τὴν σοφίαν κηρύξεις, ἵνα φρόνησίς σοι ὑπακούσῃ.
<septuaginta.proverbia urn:cts:greekLit:tlg0527.tlg029.1st1K-grc1.8.2>	ἐπὶ γὰρ τῶν ὑψηλῶν ἄκρων ἐστιν, ἀνὰ μέσον δὲ τῶν τρίβων ἕστηκεν·
<septuaginta.proverbia urn:cts:greekLit:tlg0527.tlg029.1st1K-grc1.8.3>	παρὰ γὰρ πύλαις δυναστῶν παρεδρεύει, ἐν δὲ εἰσόδοις ὑμνεῖται
<septuaginta.proverbia urn:cts:greekLit:tlg0527.tlg029.1st1K-grc1.8.4>	Ὑμᾶς, ὦ ἄνθρωποι, παρακαλῶ, καὶ προίεμαι ἐμὴν φωνὴν υἱοῖς ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.8.5>	νοήσατε, ἄκακοι, πανουργίαν, οἱ δὲ ἀπαίδευτοι, ἔνθεσθε καρδίαν.
<septuaginta.proverbia urn:cts:greekLit:tlg0527.tlg029.1st1K-grc1.8.6>	εἰσακούσατέ μου· σεμνὰ γὰρ ἐρῶ, καὶ ἀνοίσω ἀπὸ χειλέων ὀρθά.
<septuaginta.proverbia urn:cts:greekLit:tlg0527.tlg029.1st1K-grc1.8.7>	ὅτι ἀλήθειαν μελετήσει ὁ φάρυγξ μου, ἐβδελυγμένα δὲ ἐναντίον ἐμοῦ χείλη ψευδῆ·
<septuaginta.proverbia urn:cts:greekLit:tlg0527.tlg029.1st1K-grc1.8.8>	μετὰ δικαιοσύνης πάντα τὰ ῥήματα τοῦ στόματός μου, οὐδὲν ἐν αὐτοῖς σκολιὸν οὐδὲ στραγγαλῶδες·
<septuaginta.proverbia urn:cts:greekLit:tlg0527.tlg029.1st1K-grc1.8.9>	πάντα ἐνώπια τοῖς συνιοῦσιν, καὶ ὀρθὰ τοῖς εὑρίσκουσι γνῶσιν.
<septuaginta.proverbia urn:cts:greekLit:tlg0527.tlg029.1st1K-grc1.8.10>	λάβετε παιδείαν καὶ μὴ ἀργύριον, καὶ γνῶσιν ὑπέρ χρυσίον δεδοκιμασμένον·
<septuaginta.proverbia urn:cts:greekLit:tlg0527.tlg029.1st1K-grc1.8.11>	κρείσσων γὰρ σοφία λίθων πολυτελῶν, ᾶν δὲ τίμιον οὐκ ἄξιον αὐτῆς ἐστιν.
<septuaginta.proverbia urn:cts:greekLit:tlg0527.tlg029.1st1K-grc1.8.12>	ἐγὼ ἡ σοφία κατεσκήνωσα βουλήν, καὶ γνῶσιν καὶ ἔννοιαν ἐγὼ ἐπεκαλεσάμην· κρείσσων γὰρ σοφία λίθων πολυτελῶν.
<septuaginta.proverbia urn:cts:greekLit:tlg0527.tlg029.1st1K-grc1.8.13>	φόβος Κυρίου μισεῖ ἀδικίαν, ὕβριν τε καὶ ὑπερηφανίαν καὶ ὁδοὺς πονηρῶν· μεμίσηκα δὲ ἐγὼ διεστραμμένας ὁδοὺς κακῶν.
<septuaginta.proverbia urn:cts:greekLit:tlg0527.tlg029.1st1K-grc1.8.14>	ἐμὴ βουλὴ καὶ ἀσφάλεια, ἐμὴ φρόνησις. ἐμὴ δὲ ἰσχύς·
<septuaginta.proverbia urn:cts:greekLit:tlg0527.tlg029.1st1K-grc1.8.15>	δἰ ἐμοῦ βασιλεῖς βασιλεύουσιν, καὶ οἱ δυνάσται γράφουσιν δικαιοσύνην·
<septuaginta.proverbia urn:cts:greekLit:tlg0527.tlg029.1st1K-grc1.8.16>	εἰ ἐμοῦ μεγιστᾶνες μεγαλύνονται, καὶ τύραννοι δἰ ἐμοῦ κρατοῦσι γῆς
<septuaginta.proverbia urn:cts:greekLit:tlg0527.tlg029.1st1K-grc1.8.17>	ἐγὼ τοὺς ἐμὲ φιλοῦντας ἀγαπῶ, οἱ δὲ ἐμέ ζητοῦντες εὑρήσουσιν.
<septuaginta.proverbia urn:cts:greekLit:tlg0527.tlg029.1st1K-grc1.8.18>	πλοῦτος καὶ δόξα ἐμοὶ ὑπάρχει, καὶ κτῆσις πολλῶν καὶ δικαιοσύνη.
<septuaginta.proverbia urn:cts:greekLit:tlg0527.tlg029.1st1K-grc1.8.19>	βέλτιον ἐμέ καρπίζεσθαι ὑπέρ χρυσίον καὶ λίθον τίμιον. τὰ δὲ ἐμὰ γενήματα κρείσσω ἀργυρίου ἐκλεκτοῦ.
<septuaginta.proverbia urn:cts:greekLit:tlg0527.tlg029.1st1K-grc1.8.20>	ἐν ὁδοῖς δικαιοσύνης περιπατῶ, καὶ ἀνὰ μέσον τρίβων δικαιώματος ἀναστρέφομαι,
<septuaginta.proverbia urn:cts:greekLit:tlg0527.tlg029.1st1K-grc1.8.21>	ἵνα μερίσω τοῖς ἐμέ ἀγαπῶσιν ὕπαρξιν, καὶ τοὺς θησαυροὺς αὐτῶν ἐμπλήσω ἀγαθῶν.
<septuaginta.proverbia urn:cts:greekLit:tlg0527.tlg029.1st1K-grc1.8.21a>	aἐὰν ἀναγγείλω ὑμῖν τὰ καθʼ ἡμέραν γινόμενα. μνημονεύσω τὰ ἐξ αἰῶνος ἀριθμῆσαι.
<septuaginta.proverbia urn:cts:greekLit:tlg0527.tlg029.1st1K-grc1.8.22>	Κύριος ἔκτισέν με ἀρχὴν ὁδῶν αὐτοῦ εἰς ἔργα αὐτοῦ,
<septuaginta.proverbia urn:cts:greekLit:tlg0527.tlg029.1st1K-grc1.8.23>	πρὸ τοῦ αἰῶνος ἐθεμελίωσέν με ἐν ἀρχῇ,
<septuaginta.proverbia urn:cts:greekLit:tlg0527.tlg029.1st1K-grc1.8.24>	πρὸ τοῦ τὴν γῆν ποιῆσαι καὶ πρὸ τοῦ τὰς ἀβύσσους ποιῆσαι, πρὸ τοῦ προελθεῖν τὰς πηγὰς τῶν ὑδάτων,
<septuaginta.proverbia urn:cts:greekLit:tlg0527.tlg029.1st1K-grc1.8.25>	πρὸ τοῦ ὄρη ἑδρασθῆναι, πρὸ δέ πάντων βουνῶν γεννᾶ με.
<septuaginta.proverbia urn:cts:greekLit:tlg0527.tlg029.1st1K-grc1.8.26>	Κύριος ἐποίησεν χώρας καὶ ἀοικήτους καὶ ἄκρα οἰκούμενα τῆς ὑπʼ οὐρανῶν.
<septuaginta.proverbia urn:cts:greekLit:tlg0527.tlg029.1st1K-grc1.8.27>	ἡνίκα ἡτοίμαζεν τὸν οὐρανόν, συνπαρήμην αὐτῴ, καὶ ὅτε ἀφώριζεν τὸν ἑαυτοῦ θρόνον ἐπʼ ἀνέμων·
<septuaginta.proverbia urn:cts:greekLit:tlg0527.tlg029.1st1K-grc1.8.28>	καὶ ὡς ἰσχυρὰ ἐποίει τὰ ἄνω νέφη, καὶ ὡς ἀσφαλεῖς ἐτίθει πηγὰς τῆς ὑπʼ οὐρανόν,
<septuaginta.proverbia urn:cts:greekLit:tlg0527.tlg029.1st1K-grc1.8.29>	καὶ ὡς ἰσχυρὰ ἐποίει τὰ θεμέλια τῆς γῆς,
<septuaginta.proverbia urn:cts:greekLit:tlg0527.tlg029.1st1K-grc1.8.30>	ἤμην παρʼ αὐτῷ ἁρμόζουσα· ἐγὼ ἤμην ᾗ προσέχαιρεν. καθʼ ἡμέραν δὲ εὐφραινόμην ἐν προσώπῳ αὐτοῦ ἐν παντὶ καιρῷ,
<septuaginta.proverbia urn:cts:greekLit:tlg0527.tlg029.1st1K-grc1.8.31>	ὅτε ἐνευφραίνετο τὴν οἰκουμένην συντελέσας, καὶ εὐφραίνετο ἐν υἱοῖς ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.8.32>	νῦν οὗν, υἱέ, ἄκουέ μου.
<septuaginta.proverbia urn:cts:greekLit:tlg0527.tlg029.1st1K-grc1.8.34>	μακάριος ἀνὴρ ὃς εἰσακούσεταί μου, καὶ ἄνθρωπος ὃς τὰς ἐμὰς ὁδοὺς φυλάξει. ἀγρυπνῶν ἐπʼ ἐμαῖς θύραις καθʼ ἡμέραν, τηρῶν σταθμοὺς ἐμῶν εἰσόδων.
<septuaginta.proverbia urn:cts:greekLit:tlg0527.tlg029.1st1K-grc1.8.35>	αἱ γὰρ ἔξοδοί μου ἔξοδοι ζωῆς, καὶ ἑτοιμάζεται θέλησις παρὰ Κυρίου.
<septuaginta.proverbia urn:cts:greekLit:tlg0527.tlg029.1st1K-grc1.8.36>	οἱ δὲ εἰς ἐμέ ἁμαρτάνοντες ἀσεβοῦσιν τὰς ἑαυτῶν ψυχάς. καὶ οἱ μισοῦντές με ἀγαπῶσιν θάνατον.
<septuaginta.proverbia urn:cts:greekLit:tlg0527.tlg029.1st1K-grc1.9.1>	Ἡ σοφία οἰκοδόμησεν ἑαυτῇ οἶκον, καὶ ὑπήρεισεν στύλους ἑπτά·
<septuaginta.proverbia urn:cts:greekLit:tlg0527.tlg029.1st1K-grc1.9.2>	ἔσφαξεν τὰ ἑαυτῆς θύματα, ἐκέρασεν εἰς κρατῆρα τὸν ἑαυτῆς οἶνον, καὶ ἡτοιμάσατο τὴν ἑαυτῆς τράπεζαν·
<septuaginta.proverbia urn:cts:greekLit:tlg0527.tlg029.1st1K-grc1.9.3>	ἀπέστειλεν τοὺς ἑαυτῆς δούλους, συγκαλοῦσα μετὰ ὑψηλοῦ κηρύγματος ἐπὶ κρατῆρα, λέγουσα
<septuaginta.proverbia urn:cts:greekLit:tlg0527.tlg029.1st1K-grc1.9.4>	Ὅς ἐστιν ἄφρων, ἐκκλινάτω πρὸς μέ· καὶ τοῖς ἐνδεέσι φρενῶν εἶπεν
<septuaginta.proverbia urn:cts:greekLit:tlg0527.tlg029.1st1K-grc1.9.5>	Ἔλθατε, φάγετε τῶν ἐμῶν ἄρτων, καὶ πίετε οἶνον ὃν ἐκέρασα ὑμῖν·
<septuaginta.proverbia urn:cts:greekLit:tlg0527.tlg029.1st1K-grc1.9.6>	ἀπολείπετε ἀφροσύνην, ἵνα εἰς τὸν αἰῶνα βασιλεύσητε, καὶ ζητήσατε φρόνησιν, καὶ κατορθώσατε ἐν γνώσει σύνεσιν.
<septuaginta.proverbia urn:cts:greekLit:tlg0527.tlg029.1st1K-grc1.9.7>	Ὁ παιδεύων κακοὺς λήμψεται ἑαυτῷ ἀτιμίαν· ἐλέγχων δὲ τὸν ἀσεβῆ μωμήσεται ἑαυτόν.
<septuaginta.proverbia urn:cts:greekLit:tlg0527.tlg029.1st1K-grc1.9.8>	μὴ ἔλεγχε κακούς, ἵνα μὴ μισῶσίν σε· ἔλεγχε σοφόν, καὶ ἀγαπήσει σε.
<septuaginta.proverbia urn:cts:greekLit:tlg0527.tlg029.1st1K-grc1.9.9>	δίδου σοφῷ ἀφορμήν, καὶ σοφώτερος ἔσται· γνώριζε δικαίῳ, καὶ προσθήσει τοῦ δέχεσθαι.
<septuaginta.proverbia urn:cts:greekLit:tlg0527.tlg029.1st1K-grc1.9.10>	ἀρχὴ σοφίας φόβος Κυρίου, καὶ βουλὴ ἁγίων σύνεσις· τὸ γὰρ γνῶναι νόμον διανοίας ἐστὶν ἀγαθῆς.
<septuaginta.proverbia urn:cts:greekLit:tlg0527.tlg029.1st1K-grc1.9.11>	τούτῳ γὰρ τῷ τρόπῳ πολὺν ζήσεις χρόνον, καὶ προστεθήσεταί σοι ἔτη ζωῆς σου.
<septuaginta.proverbia urn:cts:greekLit:tlg0527.tlg029.1st1K-grc1.9.12>	υἱέ, ἐὰν σοφὸς γένῃ σεαυτῷ, σοφὸς ἔσῃ καὶ τοῖς πλησίον· ἐὰν δὲ κακὸς ἀποβῇς, μόνος ἂν ἀντλήσεις κακά.
<septuaginta.proverbia urn:cts:greekLit:tlg0527.tlg029.1st1K-grc1.9.12a>	aὃς ἐρείδεται ἐπὶ ψεύδεσιν, οὗτος ποιμαίνει ἀνέμους. ὁ δʼ αὐτὸς διώξεται ὄρνεα πετόμενα·
<septuaginta.proverbia urn:cts:greekLit:tlg0527.tlg029.1st1K-grc1.9.12b>	ᵇἀπέλιπεν γὰρ ὁδοὺς τοῦ ἑαυτοῦ ἀμπελῶνος, τοὺς δὲ ἄξονας τοῦ ἰδίου γεωργίου πεπλάνηται·
<septuaginta.proverbia urn:cts:greekLit:tlg0527.tlg029.1st1K-grc1.9.12c>	διαπορεύεται δὲ δἱ ἀνύδρου ἐρήμου καὶ γῆν διατεταγμένην ἐν διψώδεσιν, συνάγει δέ χερσὶν ἀκαρπίαν.
<septuaginta.proverbia urn:cts:greekLit:tlg0527.tlg029.1st1K-grc1.9.13>	Γυνὴ ἄφρων καὶ θρασεῖα ἐνδεὴς ψωμοῦ γίνεται, ἣ οὐκ ἐπίσταται αἰσχύνην·
<septuaginta.proverbia urn:cts:greekLit:tlg0527.tlg029.1st1K-grc1.9.14>	ἐκάθισεν ἐπὶ θύραις τοῦ ἑαυτῆς οἴκου ἐπὶ δίφρου, ἐμφανῶς ἐν πλατείαις
<septuaginta.proverbia urn:cts:greekLit:tlg0527.tlg029.1st1K-grc1.9.15>	προσκαλουμένη τοὺς παριόντας καὶ κατευθύνοντας ἐν ταῖς ὁδοῖς αὐτῶν
<septuaginta.proverbia urn:cts:greekLit:tlg0527.tlg029.1st1K-grc1.9.16>	Ὅs ἐστιν ὑμῶν ἀφρονέστατος, ἐκκλινάτω πρὸς μέ· ἐνδεέσι δέ φρονήσεως παρακελεύομαι λέγουσα
<septuaginta.proverbia urn:cts:greekLit:tlg0527.tlg029.1st1K-grc1.9.17>	Ἄρτων κρυφίων ἡδέως ἅψασθε, καὶ ὕδατος κλοπῆς γλυκεροῦ.
<septuaginta.proverbia urn:cts:greekLit:tlg0527.tlg029.1st1K-grc1.9.18>	ό δὲ οὐκ οἶδεν ὅτι γηγενεῖς παρʼ αὐτῇ ὄλλυνται, καὶ ἐπὶ πέτευρον ἅδου συναντᾷ.
<septuaginta.proverbia urn:cts:greekLit:tlg0527.tlg029.1st1K-grc1.9.18a>	aἀλλὰ ἀποπήδησον, μὴ χρονίσῃς ἐν τῷ τόπῳ, αηδὲ ἐπιστήσῃς τὸ σὸν ὄμμα πρὸς αὐτὴν· οὕτως γὰρ διαβήσῃ ὕδωρ ἀλλότριον·
<septuaginta.proverbia urn:cts:greekLit:tlg0527.tlg029.1st1K-grc1.9.18b>	ᵇἀπὸ δὲ ὕδατος ἀλλοτρίου ἀπόσχου, καὶ ἀπὸ πηγῆς ἀλλοτρίας μὴ πίης.
<septuaginta.proverbia urn:cts:greekLit:tlg0527.tlg029.1st1K-grc1.9.18c>	cἵνᾷ πολὺν ζήσῃς χρόνον, προστεθῇ δέ σοι ἔτη ζωῆς.
<septuaginta.proverbia urn:cts:greekLit:tlg0527.tlg029.1st1K-grc1.10.1>	Υἱὸς σοφὸς εὐφραίνει πατέρα, υἱὸς δὲ ἄφρων λύπη τῇ μητρί
<septuaginta.proverbia urn:cts:greekLit:tlg0527.tlg029.1st1K-grc1.10.2>	οὐκ ὠφελήσουσιν θησαυροὶ ἀνόμους, δικαιοσύνη δὲ ῥύσεται ἐκ θανάτου.
<septuaginta.proverbia urn:cts:greekLit:tlg0527.tlg029.1st1K-grc1.10.3>	οὐ λιμοκτονήσει Κύριος ψυχὴν δικαίαν, ζωὴν δὲ ἀσεβῶν ἀνατρέψει.
<septuaginta.proverbia urn:cts:greekLit:tlg0527.tlg029.1st1K-grc1.10.4>	πενία ἄνδρα ταπεινοῖ, χεῖρες δὲ ἀνδρείων πλουτίζουσιν.
<septuaginta.proverbia urn:cts:greekLit:tlg0527.tlg029.1st1K-grc1.10.4a>	aυἱὸς πεπαιδευμένος σοφὸς ἔσται, τῷ δὲ ἄφρονι διακόνῳ χρήσεται.
<septuaginta.proverbia urn:cts:greekLit:tlg0527.tlg029.1st1K-grc1.10.5>	διεσώθη ἀπὸ καύματος υἱὸς νοήμων, ἀνεμόφθορος δὲ γίνεται ἐν ἀμήτῳ υἱὸς παράνομος.
<septuaginta.proverbia urn:cts:greekLit:tlg0527.tlg029.1st1K-grc1.10.6>	εὐλογία Κυρίου ἐπὶ κεφαλὴν δικαίου, στόμα δὲ ἀσεβῶν καλύψει πένθος ἄωρον.
<septuaginta.proverbia urn:cts:greekLit:tlg0527.tlg029.1st1K-grc1.10.7>	μνήμη δικαίων μετʼ ἐγκωμίων, ὄνομα δὲ ἀσεβοῦς σβέννυται.
<septuaginta.proverbia urn:cts:greekLit:tlg0527.tlg029.1st1K-grc1.10.8>	σοφὸς καρδίᾳ δέξεται ἐντολάς, ὁ δὲ ἄστεγος χείλεσιν σκολιάζων ὑποσκελισθήσεται.
<septuaginta.proverbia urn:cts:greekLit:tlg0527.tlg029.1st1K-grc1.10.9>	ὃς πορεύεται ἁπλῶς, πορεύεται πεποιθώς· ὁ δὲ διαστρέφων τὰς ὁδοὺς αὐτοῦ γνωσθήσεται.
<septuaginta.proverbia urn:cts:greekLit:tlg0527.tlg029.1st1K-grc1.10.10>	ὁ ἐννεύων ὀφθαλμοῖς μετὰ δόλου συνάγει ἀνδράσι λύπας, ὁ δὲ ἐλέγχων μετὰ παρρησίας εἰρηνοποιεῖ.
<septuaginta.proverbia urn:cts:greekLit:tlg0527.tlg029.1st1K-grc1.10.11>	πηγὴ ζωῆς ἐν χειρὶ δικαίου, στόμα δὲ ἀσεβοῦς καλύψει ἀπώλεια.
<septuaginta.proverbia urn:cts:greekLit:tlg0527.tlg029.1st1K-grc1.10.12>	μῖσος ἐγείρει νεῖκος, πάντας δὲ τοὺς μὴ φιλονεικοῦντας καλύπτει φιλία·
<septuaginta.proverbia urn:cts:greekLit:tlg0527.tlg029.1st1K-grc1.10.13>	ῥάβδῳ τύπτει ἄνδρα ἀκάρδιον.
<septuaginta.proverbia urn:cts:greekLit:tlg0527.tlg029.1st1K-grc1.10.14>	σοφοὶ κρύψουσιν αἴσθησιν, στόμα δὲ προπετοῦς ἐγγίζει συντριβῇ.
<septuaginta.proverbia urn:cts:greekLit:tlg0527.tlg029.1st1K-grc1.10.15>	κτῆσις πλουσίων πόλις ὀχυρά, συντριβὴ δὲ ἀσεβῶν πενία.
<septuaginta.proverbia urn:cts:greekLit:tlg0527.tlg029.1st1K-grc1.10.16>	ἔργα δικαίων ζωὴν ποιεῖ, καρποὶ δὲ ἀσεβῶν ἁμαρτίας.
<septuaginta.proverbia urn:cts:greekLit:tlg0527.tlg029.1st1K-grc1.10.17>	ὁδοὺς δικαίας ζωῆς φυλάσσει παιδεία, παιδεία δὲ ἀνεξέλεγκτος πλανᾶται.
<septuaginta.proverbia urn:cts:greekLit:tlg0527.tlg029.1st1K-grc1.10.18>	καλύπτουσιν ἔχθραν χείλη δίκαια, οἱ δὲ ἐκφέροντες λοιδορίας ἀφρονέστατοί εἰσιν.
<septuaginta.proverbia urn:cts:greekLit:tlg0527.tlg029.1st1K-grc1.10.19>	ἐκ πολυλογίας οὐκ ἐκφεύξῃ ἁμαρτίαν, φειδόμενος δὲ χειλέων νοήμων ἔσῃ.
<septuaginta.proverbia urn:cts:greekLit:tlg0527.tlg029.1st1K-grc1.10.20>	ἄργυρος πεπυρωμένος γλῶσσα δικαίου, καρδία δὲ ἀσεβοῦς ἐκλείψει.
<septuaginta.proverbia urn:cts:greekLit:tlg0527.tlg029.1st1K-grc1.10.21>	χείλη δικαίων ἐπίσταται ὑψηλά, οἱ δὲ ἄφρονες ἐν ἐνδείᾳ τελευτῶσιν.
<septuaginta.proverbia urn:cts:greekLit:tlg0527.tlg029.1st1K-grc1.10.22>	εὐλογία Κυρίου ἐπὶ κεφαλὴν δικαίου· αὕτη πλουτίζει, καὶ οὐ μὴ προστεθῇ αὐτῇ λύπη ἐν καρδίᾳ.
<septuaginta.proverbia urn:cts:greekLit:tlg0527.tlg029.1st1K-grc1.10.23>	ἐν γέλωτι ἄφρων πράσσει κακά, ἡ δὲ σοφία ἀνδρὶ τίκτει φρόνησιν.
<septuaginta.proverbia urn:cts:greekLit:tlg0527.tlg029.1st1K-grc1.10.24>	ἐν ἀπωλείᾳ ἀσεβὴς περιφέρεται, ἐπιθυμία δὲ δικαίου δεκτή.
<septuaginta.proverbia urn:cts:greekLit:tlg0527.tlg029.1st1K-grc1.10.25>	παραπορευομένης καταιγίδος ἀφανίζεται ἀσεβής, δίκαιος δὲ ἐκκλίνας σώζεται εἰς τὸν αἰῶνα.
<septuaginta.proverbia urn:cts:greekLit:tlg0527.tlg029.1st1K-grc1.10.26>	ὥσπερ ὄμφαξ ὀδοῦσι βλαβερὸν καὶ καπνὸς ὄμμασιν, οὕτως παρανομία τοῖς χρωμένοις αὐτὴν.
<septuaginta.proverbia urn:cts:greekLit:tlg0527.tlg029.1st1K-grc1.10.27>	φόβος Κυρίου προστίθησιν ἡμέρας, ἔτη δὲ ἀσεβῶν ὀλιγωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.10.28>	ἐνχρονίζει δικαίοις εὐφροσύνη, ἐλπὶς δὲ ἀσεβῶν ἀπολεῖται.
<septuaginta.proverbia urn:cts:greekLit:tlg0527.tlg029.1st1K-grc1.10.29>	ὀχύρωμα ὁσίου φόβος Κυρίου, συντριβὴ δὲ τοῖς ἐργαζομένοις κακά.
<septuaginta.proverbia urn:cts:greekLit:tlg0527.tlg029.1st1K-grc1.10.30>	δίκαιος τὸν αἰῶνα οὐκ ἐνδώσει, ἀσεβεῖς δὲ οὐκ οἰκήσουσιν γῆν.
<septuaginta.proverbia urn:cts:greekLit:tlg0527.tlg029.1st1K-grc1.10.31>	στόμα δικαίου ἀποστάζει σοφίαν, γλῶσσα δὲ ἀδίκου ἐξολεῖται.
<septuaginta.proverbia urn:cts:greekLit:tlg0527.tlg029.1st1K-grc1.10.32>	χείλη ἀνδρῶν δικαίων ἀποστάζει χάριτας, στόμα δὲ ἀσεβῶν ἀποστρέφεται.
<septuaginta.proverbia urn:cts:greekLit:tlg0527.tlg029.1st1K-grc1.11.1>	ζυγοὶ δόλιοι βδέλυγμα ἐνώπιον Κυρίου, στάθμιον δὲ δίκαιον δεκτὸν αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.11.2>	οὗ ἐὰν εἰσέλθῃ ὕβρις, ἐκεῖ καὶ ἀτιμία· στόμα δὲ ταπεινῶν μελετᾷ σοφίαν.
<septuaginta.proverbia urn:cts:greekLit:tlg0527.tlg029.1st1K-grc1.11.3>	ἀποθανὼν δίκαιος ἔλιπεν μετάμελον, πρόχειρος δὲ γίνεται καὶ ἐπίχαρτος ἀσεβῶν ἀπώλεια.
<septuaginta.proverbia urn:cts:greekLit:tlg0527.tlg029.1st1K-grc1.11.5>	δικαιοσύνη ἀμώμους ὀρθοτομεῖ ὁδούς, ἀσέβεια δὲ περιπίπτει ἀδικίᾳ.
<septuaginta.proverbia urn:cts:greekLit:tlg0527.tlg029.1st1K-grc1.11.6>	δικαιοσύνη ἀνδρῶν ὀρθῶν ῥύεται αὐτούς, τῇ δὲ ἀπωλείᾳ αὐτῶν ἁλίσκονται παράνομοι.
<septuaginta.proverbia urn:cts:greekLit:tlg0527.tlg029.1st1K-grc1.11.7>	τελευτήσαντος ἀνδρὸς δικαίου οὐκ ὄλλυται ἐλπίς, τὸ δὲ καύχημα τῶν ἀσεβῶν ὄλλυται.
<septuaginta.proverbia urn:cts:greekLit:tlg0527.tlg029.1st1K-grc1.11.8>	δίκαιος ἐκ θήρας ἐκδύνει, ἀντʼ αὐτοῦ δὲ παραδίδοται ὁ ἀσεβής.
<septuaginta.proverbia urn:cts:greekLit:tlg0527.tlg029.1st1K-grc1.11.9>	ἐν στόματι ἀσεβῶν παγὶς πολίταις, αἴσθησις δὲ δικαίων εὔοδος.
<septuaginta.proverbia urn:cts:greekLit:tlg0527.tlg029.1st1K-grc1.11.10>	ἐν ἀγαθοῖς δικαίων κατώρθωσεν πόλις,
<septuaginta.proverbia urn:cts:greekLit:tlg0527.tlg029.1st1K-grc1.11.11>	στόμασιν δὲ ἀσεβῶν κατεσκάφη.
<septuaginta.proverbia urn:cts:greekLit:tlg0527.tlg029.1st1K-grc1.11.12>	μυκτηρίζει πολίτας ἐνδεὴς φρενῶν, ἀνὴρ δὲ φρόνιμος ἡσυχίαν ἄγει.
<septuaginta.proverbia urn:cts:greekLit:tlg0527.tlg029.1st1K-grc1.11.13>	ἀνὴρ δίγλωσσος ἀποκαλύπτει βουλὰς ἐν συνεδρίῳ, πιστὸς δὲ πνοῇ κρύπτει πράγματα.
<septuaginta.proverbia urn:cts:greekLit:tlg0527.tlg029.1st1K-grc1.11.14>	οἷς μὴ ὑπάρχει κυβέρνησις, πίπτουσιν ὥσπερ φύλλα, σωτηρία δὲ ὑπάρχει ἐν πολλῇ βουλῇ.
<septuaginta.proverbia urn:cts:greekLit:tlg0527.tlg029.1st1K-grc1.11.15>	πονηρὸς κακοποιεῖ ὅταν συνμίξῃ δικαίῳ, μισεῖ δὲ ἦχον ἀσφαλείας.
<septuaginta.proverbia urn:cts:greekLit:tlg0527.tlg029.1st1K-grc1.11.16>	γυνὴ εὐχάριστος ἐγείρει ἀνδρὶ δόξαν, θρόνος δὲ ἀτιμίας γυνὴ μισοῦσα δίκαια. πλούτου ὀκνηροὶ ἐνδεεῖς γίνονται, οἱ δὲ ἀνδρεῖοι ἐρείδονται πλούτῳ.
<septuaginta.proverbia urn:cts:greekLit:tlg0527.tlg029.1st1K-grc1.11.17>	τῇ ψυχῇ αὐτοῦ ἀγαθὸν ποιεῖ ἀνὴρ ἐλεήμων, ἐξολλύει δὲ αὐτοῦ σῶμα ὁ ἀνελεήμων.
<septuaginta.proverbia urn:cts:greekLit:tlg0527.tlg029.1st1K-grc1.11.18>	ἀσεβὴς ποιεῖ ἔργα ἄδικα, σπέρμα δὲ δικαίων μισθὸς ἀληθείας.
<septuaginta.proverbia urn:cts:greekLit:tlg0527.tlg029.1st1K-grc1.11.19>	υἱὸς δίκαιος γεννᾶται εἰς ζωήν, διωγμὸς δὲ ἀσεβοῦς εἰς θάνατον.
<septuaginta.proverbia urn:cts:greekLit:tlg0527.tlg029.1st1K-grc1.11.20>	βδέλυγμα Κυρίῳ διεστραμμέναι ὁδοί, προσδεκτοὶ δὲ αὐτῷ πάντες ἄμωμοι ἐν ταῖς ὁδοῖς αὐτῶν.
<septuaginta.proverbia urn:cts:greekLit:tlg0527.tlg029.1st1K-grc1.11.21>	χειρὶ χεῖρας ἐμβαλὼν ἀδίκως οὐκ ἀτιμώρητος ἔσται, ὁ δὲ σπείρων δικαιοσύνην λήμψεται μισθὸν πιστόν.
<septuaginta.proverbia urn:cts:greekLit:tlg0527.tlg029.1st1K-grc1.11.22>	ὥσπερ ἐνώτιον ἐν ῥινὶ ὑός, οὕτως γυναικὶ κακόφρονι κάλλος.
<septuaginta.proverbia urn:cts:greekLit:tlg0527.tlg029.1st1K-grc1.11.23>	ἐπιθυμία δικαίων πᾶσα ἀγαθή, ἐλπὶς δὲ ἀσεβῶν ἀπολεῖται.
<septuaginta.proverbia urn:cts:greekLit:tlg0527.tlg029.1st1K-grc1.11.24>	εἰσὶν οἳ τὰ ἴδια σπείροντες πλείονα ποιοῦσιν· εἰσὶν καὶ οἳ συνάγοντες ἐλαττονοῦνται.
<septuaginta.proverbia urn:cts:greekLit:tlg0527.tlg029.1st1K-grc1.11.25>	ψυχὴ εὐλογουμένη πᾶσα ἁπλῆ, ἀνὴρ δὲ θυμώδης οὐκ εὐσχήμων.
<septuaginta.proverbia urn:cts:greekLit:tlg0527.tlg029.1st1K-grc1.11.26>	ὁ συνέχων σῖτον, ὑπολίποιτο αὐτὸν τοῖς ἔθνεσιν· εὐλογία δὲ εἰς κεφαλὴν τοῦ μεταδιδόντος.
<septuaginta.proverbia urn:cts:greekLit:tlg0527.tlg029.1st1K-grc1.11.27>	τεκταινόμενος ἀγαθὰ ζητεῖ χάριν ἀγαθήν, ἐκζητοῦντα δὲ κακὰ καταλήμψεται αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.11.28>	ὁ πεποιθὼς ἐπὶ πλούτῳ, οὗτος πεσεῖται, ὁ δὲ ἀντιλαμβανόμενος δικαίων, οὗτος ἀνατελεῖ.
<septuaginta.proverbia urn:cts:greekLit:tlg0527.tlg029.1st1K-grc1.11.29>	ὁ μὴ συνπεριφερόμενος τῷ ἑαυτοῦ οἴκῳ κληρονομήσει ἄνεμον, δουλεύσει δὲ ἄφρων φρονίμῳ.
<septuaginta.proverbia urn:cts:greekLit:tlg0527.tlg029.1st1K-grc1.11.30>	ἐκ καρποῦ δικαιοσύνης φύεται δένδρον ζωῆς, ἀφαιροῦνται δὲ ἄωροι ψυχαὶ παρανόμαων.
<septuaginta.proverbia urn:cts:greekLit:tlg0527.tlg029.1st1K-grc1.11.31>	εἰ ὁ μὲν δίκαιος μόλις σώζεται, ὁ ἀσεβὴς καὶ ἁμαρτωλὸς ποῦ φανεῖται;
<septuaginta.proverbia urn:cts:greekLit:tlg0527.tlg029.1st1K-grc1.12.1>	ὁ ἀγαπῶν παιδείαν ἀγαπᾷ αἴσθησιν, ὁ δὲ μισῶν ἐλέγχους ἄφρων.
<septuaginta.proverbia urn:cts:greekLit:tlg0527.tlg029.1st1K-grc1.12.2>	κρείσσων ὁ εὑρὼν χάριν παρὰ Κυρίῳ, ἀνὴρ δὲ παράνομος παρασιωπηθήσεται.
<septuaginta.proverbia urn:cts:greekLit:tlg0527.tlg029.1st1K-grc1.12.3>	οὐ κατορθώσει ἄνθρωπος ἐξ ἀνόμου, αἱ δὲ ῥίζαι τῶν δικαίων οὐκ ἐξαρθήσονται.
<septuaginta.proverbia urn:cts:greekLit:tlg0527.tlg029.1st1K-grc1.12.4>	γυνὴ ἀνδρεία στέφανος τῷ ἀνδρὶ αὐτῆς· ὥσπερ δὲ ἐν ξύλῳ σκώληξ, οὕτως ἄνδρα ἀπόλλυσιν γυνὴ κακοποιός.
<septuaginta.proverbia urn:cts:greekLit:tlg0527.tlg029.1st1K-grc1.12.5>	λογισμοὶ δικαίων κρίματα, κυβερνῶσιν δὲ ἀσεβεῖς δόλους.
<septuaginta.proverbia urn:cts:greekLit:tlg0527.tlg029.1st1K-grc1.12.6>	λόγοι ἀσεβῶν δόλιοι, στόμα δὲ ὀρθῶν ῥύσεται αὐτούς.
<septuaginta.proverbia urn:cts:greekLit:tlg0527.tlg029.1st1K-grc1.12.7>	οὗ ἐὰν στραφῇ, ἀσεβὴς ἀφανίζεται, οἶκοι δὲ δικαίων παραμένουσιν.
<septuaginta.proverbia urn:cts:greekLit:tlg0527.tlg029.1st1K-grc1.12.8>	στόμα συνετοῦ ἐγκωμιάζεται ὑπὸ ἀνδρός, νωθροκάρδιος δὲ μυκτηρίζεται.
<septuaginta.proverbia urn:cts:greekLit:tlg0527.tlg029.1st1K-grc1.12.9>	κρείσσων ἀνὴρ ἐν ἀτιμίᾳ δουλεύων ἑαυτῷ, ἢ τιμὴν ἑαυτῷ περιτιθεὶς καὶ προσδεόμενος ἄρτου.
<septuaginta.proverbia urn:cts:greekLit:tlg0527.tlg029.1st1K-grc1.12.10>	δίκαιος οἰκτείρει ψυχὰς κτηνῶν αὐτοῦ. τὰ δὲ σπλάγχνα τῶν ἀσεβῶν ἀνελεήμονα.
<septuaginta.proverbia urn:cts:greekLit:tlg0527.tlg029.1st1K-grc1.12.11>	ὁ ἐργαζόμενος τὴν ἑαυτοῦ γῆν ἐμπλησθήσεται ἄρτων. οἱ δὲ διώκοντες μάταια ἐνδεεῖς φρενῶν.
<septuaginta.proverbia urn:cts:greekLit:tlg0527.tlg029.1st1K-grc1.12.11a>	a ὅς ἐστιν ἡδὺς ἐν οἴνων διατριβαῖς, ἐν τοῖς ἑαυτοῦ ὀχυρώμασιν καταλείψει ἀτιμίαν.
<septuaginta.proverbia urn:cts:greekLit:tlg0527.tlg029.1st1K-grc1.12.12>	ἐπιθυμίαι ἀσεβῶν κακαί, αἱ δὲ ῥίζαι τῶν εὐσεβῶν ἐν ὀχυρώμασιν.
<septuaginta.proverbia urn:cts:greekLit:tlg0527.tlg029.1st1K-grc1.12.13>	δι᾿ ἁμαρτίαν χειλέων ἐμπίπτει εἰς παγίδας ἁμαρτωλός, ἐκφεύγει δὲ ἐξ αὐτῶν δίκαιος.
<septuaginta.proverbia urn:cts:greekLit:tlg0527.tlg029.1st1K-grc1.12.13a>	a ὁ βλέπων λεῖα ἐλεηθήσεται, ὁ δὲ συναντῶν ἐν πύλαις ἐκθλίψει ψυχάς.
<septuaginta.proverbia urn:cts:greekLit:tlg0527.tlg029.1st1K-grc1.12.14>	ἀπὸ καρπῶν στόματος ψυχὴ ἀνδρὸς πλησθήσεται ἀγαθῶν, ἀνταπόδομα δὲ χειλέων αὐτοῦ δοθήσεται αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.12.15>	ὁδοὶ ἀφρόνων ὀρθαὶ ἐνώπιον αὐτῶν, εἰσακούει δὲ συμβουλίας σοφός.
<septuaginta.proverbia urn:cts:greekLit:tlg0527.tlg029.1st1K-grc1.12.16>	ἄφρων αὐθημερὸν ἐξαγγέλλει ὀργὴν αὐτοῦ, κρύπτει δὲ τὴν ἑαυτοῦ ἀτιμίαν πανοῦργος.
<septuaginta.proverbia urn:cts:greekLit:tlg0527.tlg029.1st1K-grc1.12.17>	ἐπιδεικνυμένην πίστιν ἀπαγγέλλει δίκαιος, ὁ δὲ μάρτυς τῶν ἀδίκων δόλιος.
<septuaginta.proverbia urn:cts:greekLit:tlg0527.tlg029.1st1K-grc1.12.18>	εἰσὶν οἳ λέγοντες τιτρώσκουσιν μάχαιραι, γλῶσσαι δὲ σοφῶν ἰῶνται.
<septuaginta.proverbia urn:cts:greekLit:tlg0527.tlg029.1st1K-grc1.12.19>	χείλη ἀληθινὰ κατορθοῖ μαρτυρίαν, μάρτυς δὲ ταχὺς γλῶσσαν ἔχει ἄδικον.
<septuaginta.proverbia urn:cts:greekLit:tlg0527.tlg029.1st1K-grc1.12.20>	δόλος ἐν καρδίᾳ τεκταινομένου κακά, οἱ δὲ βουλόμενοι εἰρήνην εὐφρανθήσονται.
<septuaginta.proverbia urn:cts:greekLit:tlg0527.tlg029.1st1K-grc1.12.21>	οὐκ ἀρέσει τῷ δικαίῳ οὐδὲν ἄδικον, οἱ δὲ ἀσεβεῖς πλησθήσονται κακῶν.
<septuaginta.proverbia urn:cts:greekLit:tlg0527.tlg029.1st1K-grc1.12.22>	βδέλυγμα Κυρίῳ χείλη ψευδῆ, ὁ δὲ ποιῶν πίστεις δεκτὸς παρʼ αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.12.23>	ἀνὴρ συνετὸς θρόνος αἰσθήσεως, καρδία δὲ ἀφρόνων συναντήσεται ἀραῖς.
<septuaginta.proverbia urn:cts:greekLit:tlg0527.tlg029.1st1K-grc1.12.24>	χεὶρ ἐκλεκτῶν κρατήσει εὐχερῶς, δόλιοι δὲ ἔσονται ἐν προνομῇ.
<septuaginta.proverbia urn:cts:greekLit:tlg0527.tlg029.1st1K-grc1.12.25>	φοβερὸς λόγος καρδίαν ταράσσει ἀνδρὸς δικαίου, ἀγγελία δὲ ἀγαθὴ εὐφραίνει αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.12.26>	ἐπιγνώμων δίκαιος ἑαυτοῦ φίλος ἔσται, ἁμαρτάνοντας δὲ καταδιώξεται κακά, ἡ δὲ ὁδὸς τῶν ἀσεβῶν πλανήσει αὐτούς.
<septuaginta.proverbia urn:cts:greekLit:tlg0527.tlg029.1st1K-grc1.12.27>	οὐκ ἐπιτεύξεται δόλιος θήρας, κτῆμα δὲ τίμιον ἀνὴρ καθαρός.
<septuaginta.proverbia urn:cts:greekLit:tlg0527.tlg029.1st1K-grc1.12.28>	ἐν ὁδοῖς δικαιοσύνης ζωή, ὁδοὶ δὲ μνησικάκων εἰς θάνατον.
<septuaginta.proverbia urn:cts:greekLit:tlg0527.tlg029.1st1K-grc1.13.1>	Υἱὸς πανοῦργος ὑπήκοος πατρί, υἱὸς δὲ ἀνήκοος ἐν ἀπωλείᾳ.
<septuaginta.proverbia urn:cts:greekLit:tlg0527.tlg029.1st1K-grc1.13.2>	ἀπὸ καρπῶν δικαιοσύνης φάγεται ἀγαθός, ψυχαὶ δὲ παρανόμων ὀλοῦνται ἄωροι.
<septuaginta.proverbia urn:cts:greekLit:tlg0527.tlg029.1st1K-grc1.13.3>	ὃς φυλάσσει τὸ ἑαυτοῦ στόμα τηρεῖ τὴν ἑαυτοῦ ψυχήν, ὁ δὲ προπετὴς χείλεσιν πτοήσει ἑαυτόν.
<septuaginta.proverbia urn:cts:greekLit:tlg0527.tlg029.1st1K-grc1.13.4>	ἐν ἐπιθυμίαις ἐστιν πᾶς ἀεργός, χεῖρες δὲ ἀνδρείων ἐν ἐπιμελείᾳ.
<septuaginta.proverbia urn:cts:greekLit:tlg0527.tlg029.1st1K-grc1.13.5>	λόγον ἄδικον μισεῖ δίκαιος, ἀσεβὴς δὲ αἰσχύνεται καὶ οὐχ ἕξει παρρησίαν.
<septuaginta.proverbia urn:cts:greekLit:tlg0527.tlg029.1st1K-grc1.13.7>	εἰσὶν οἱ πλουτίζοντες ἑαυτοὺς μηδὲν ἔχοντες, καὶ εἰσὶν οἱ ταπεινοῦντες ἑαυτοὺς ἐν πολλῷ πλούτῳ.
<septuaginta.proverbia urn:cts:greekLit:tlg0527.tlg029.1st1K-grc1.13.8>	λύτρον ἀνδρὸς ψυχῆς ὁ ἴδιος πλοῦτος, πτωχὸς δὲ οὐχ ὑφίσταται ἀπειλήν.
<septuaginta.proverbia urn:cts:greekLit:tlg0527.tlg029.1st1K-grc1.13.9>	φῶς δικαίοις διὰ παντός. φῶς δὲ ἀσεβῶν σβέννυται.
<septuaginta.proverbia urn:cts:greekLit:tlg0527.tlg029.1st1K-grc1.13.9a>	a ψυχαὶ δόλιαι πλανῶνται ἐν ἁμαρτίαις, δίκαιοι δὲ οἰκτείρουσιν καὶ ἐλεῶσιν.
<septuaginta.proverbia urn:cts:greekLit:tlg0527.tlg029.1st1K-grc1.13.10>	κακὸς μεθʼ ὕβρεως πράσσει κακά, οἱ δὲ ἑαυτῶν ἐπιγνώμονες σοφοί.
<septuaginta.proverbia urn:cts:greekLit:tlg0527.tlg029.1st1K-grc1.13.11>	ὕπαρξις ἐπισπουδαζομένη μετὰ ἀνομίας ἐλάσσων γίνεται, ὁ δὲ συνάγων ἑαυτῷ μετʼ εὐσεβείας πληθυνθήσεται· δίκαιος οἰκτείρει καὶ κιχρᾷ.
<septuaginta.proverbia urn:cts:greekLit:tlg0527.tlg029.1st1K-grc1.13.12>	κρείσσων ἐναρχομένοις βοηθῶν καρδίᾳ τοῦ ἐπαγγελλομένου καὶ εἰς ἐλπίδα ἄγοντος· δένδρον γὰρ ζωῆς ἐπιθυμία ἀγαθή.
<septuaginta.proverbia urn:cts:greekLit:tlg0527.tlg029.1st1K-grc1.13.13>	ὃς καταφρονεῖ πράγματος, καταφρονηθήσεται ὑπʼ αὐτοῦ· ὁ δὲ φοβούμενος ἐντολήν, οὗτος ὑγιαίνει.
<septuaginta.proverbia urn:cts:greekLit:tlg0527.tlg029.1st1K-grc1.13.13a>	a υἱῷ δολίῳ οὐδὲν ἔσται ἀγαθόν· οἰκέτῃ δὲ σοφῷ εὔοδοι ἔσονται πράξεις, καὶ κατευθυνθήσεται ἡ ὁδὸς αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.13.14>	νόμος σοφοῦ πηγὴ ζωῆς, ὁ δὲ ἄνους ὑπὸ παγίδος θανεῖται.
<septuaginta.proverbia urn:cts:greekLit:tlg0527.tlg029.1st1K-grc1.13.15>	σύνεσις ἀγαθὴ δίδωσιν χάριν, τὸ δὲ γνῶναι νόμον διανοίας ἐστὶν ἀγαθῆς, ὁδοὶ δὲ καταφρονούντων ἐν ἀπωλείᾳ.
<septuaginta.proverbia urn:cts:greekLit:tlg0527.tlg029.1st1K-grc1.13.16>	πᾶς πανοῦργος πράσσει μετὰ γνώσεως, ὁ δὲ ἄφρων ἐξεπέτασεν ἑαυτοῦ κακίαν.
<septuaginta.proverbia urn:cts:greekLit:tlg0527.tlg029.1st1K-grc1.13.17>	βασιλεὺς θρασὺς ἐμπεσεῖται εἰς κακά, ἄγγελος δὲ σοφὸς ῥύσεται αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.13.18>	πενίαν καὶ ἀτιμίαν ἀφαιρεῖται παιδεία, ὁ δὲ φυλάσσων ἐλέγχους δοξασθήσεται.
<septuaginta.proverbia urn:cts:greekLit:tlg0527.tlg029.1st1K-grc1.13.19>	ἐπιθυμίαι εὐσεβῶν ἡδύνουσιν ψυχήν, ἔργα δὲ ἀσεβῶν μακρὰν ἀπὸ γνώσεως.
<septuaginta.proverbia urn:cts:greekLit:tlg0527.tlg029.1st1K-grc1.13.20>	συμπορευόμενος σοφοῖς σοφὸς ἔσῃ, ὁ δὲ συμπορευόμενος ἄφροσι γνωσθήσεται.
<septuaginta.proverbia urn:cts:greekLit:tlg0527.tlg029.1st1K-grc1.13.21>	ἁμαρτάνοντας καταδιώξεται κακά, τοὺς δὲ δικαίους καταλήμψεται ἀγαθά.
<septuaginta.proverbia urn:cts:greekLit:tlg0527.tlg029.1st1K-grc1.13.22>	ἀγαθὸς ἀνὴρ κληρονομήσει υἱοὺς υἱῶν, θησαυρίζεται δὲ δικαίοις πλοῦτος ἀσεβῶν.
<septuaginta.proverbia urn:cts:greekLit:tlg0527.tlg029.1st1K-grc1.13.23>	δίκαιοι ποιήσουσιν ἐν πλούτῳ ἔτη πολλά, ἄδικοι δὲ ἀπολοῦνται συντόμως.
<septuaginta.proverbia urn:cts:greekLit:tlg0527.tlg029.1st1K-grc1.13.24>	ὃς φείδεται τῆς βακτηρίας, μισεῖ τὸν υἱὸν αὐτοῦ, ὁ δὲ ἀγαπῶν ἐπιμελῶς παιδεύει.
<septuaginta.proverbia urn:cts:greekLit:tlg0527.tlg029.1st1K-grc1.13.25>	δίκαιος ἔσθων ἐμπιπλᾷ τὴν ψυχὴν αὐτοῦ, ψυχαὶ δὲ ἀσεβῶν ἐνδεεῖς.
<septuaginta.proverbia urn:cts:greekLit:tlg0527.tlg029.1st1K-grc1.14.1>	σοφαὶ γυναῖκες ᾠκοδόμησαν οἴκους, ἡ δὲ ἄφρων κατέσκαψεν ταῖς χερσὶν αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.14.2>	ὁ πορευόμενος ὀρθῶς φοβεῖται τὸν κύριον, ὁ δὲ σκολιάζων ταῖς ὁδοῖς αὐτοῦ ἀτιμασθήσεται.
<septuaginta.proverbia urn:cts:greekLit:tlg0527.tlg029.1st1K-grc1.14.3>	ἐκ στόματος ἀφρόνων βακτηρία ὕβρεως, χείλη δὲ σοφῶν φυλάσσει αὐτούς.
<septuaginta.proverbia urn:cts:greekLit:tlg0527.tlg029.1st1K-grc1.14.4>	οὗ μή εἰσιν βόες, φάτναι καθαραί· οὗ δὲ πολλὰ γενήματα, φανερὰ βοὸς ἰσχύς.
<septuaginta.proverbia urn:cts:greekLit:tlg0527.tlg029.1st1K-grc1.14.5>	μάρτυς πιστὸς οὐ ψεύδεται, ἐκκαίει δὲ ψευδῆ μάρτυς ἄδικος.
<septuaginta.proverbia urn:cts:greekLit:tlg0527.tlg029.1st1K-grc1.14.6>	ζητήσεις σοφίαν παρὰ κακοῖς καὶ οὐχ εὑρήσεις, αἴσθησις δὲ παρὰ φρονίμοις εὐχερής.
<septuaginta.proverbia urn:cts:greekLit:tlg0527.tlg029.1st1K-grc1.14.7>	πάντα ἐναντία ἀνδρὶ ἄφρονι, ὅπλα δὲ αἰσθήσεως χείλη σοφά.
<septuaginta.proverbia urn:cts:greekLit:tlg0527.tlg029.1st1K-grc1.14.8>	σοφία πανούργων ἐπιγνώσεται τὰς ὁδοὺς αὐτῶν, ἄνοια δὲ ἀφρόνων ἐν πλάνῃ.
<septuaginta.proverbia urn:cts:greekLit:tlg0527.tlg029.1st1K-grc1.14.9>	οἰκίαι παρανόμων ὀφειλήσουσιν καθαρισμόν, οἰκίαι δὲ δικαίων δεκταί.
<septuaginta.proverbia urn:cts:greekLit:tlg0527.tlg029.1st1K-grc1.14.10>	καρδία ἀνδρὸς αἰσθητική, λυπηρὰ ψυχὴ αὐτοῦ· ὅταν δὲ εὐφραίνηται, οὐκ ἐπιμίγνυται ὕβρει.
<septuaginta.proverbia urn:cts:greekLit:tlg0527.tlg029.1st1K-grc1.14.11>	οἰκίαι ἀσεβῶν ἀφανισθήσονται, σκηναὶ δὲ κατορθούντων στήσονται.
<septuaginta.proverbia urn:cts:greekLit:tlg0527.tlg029.1st1K-grc1.14.12>	ἔστιν ὁδὸς ἣ δοκεῖ παρὰ ἀνθρώποις ὀρθὴ εἶναι, τὰ δὲ τελευταῖα αὐτῆς ἔρχεται εἰς πυθμένα ᾅδου.
<septuaginta.proverbia urn:cts:greekLit:tlg0527.tlg029.1st1K-grc1.14.13>	ἐν εὐφροσύναις οὐ προσμίγνυται λύπη, τελευταία δὲ χαρὰ εἰς πένθος ἔρχεται.
<septuaginta.proverbia urn:cts:greekLit:tlg0527.tlg029.1st1K-grc1.14.14>	τῶν ἑαυτοῦ ὁδῶν πλησθήσεται θρασυκάρδιος, ἀπὸ δὲ τῶν διανοημάτων αὐτοῦ ἀνὴρ ἀγαθός.
<septuaginta.proverbia urn:cts:greekLit:tlg0527.tlg029.1st1K-grc1.14.15>	ἄκακος πιστεύει παντὶ λόγῳ, πανοῦργος δὲ ἔρχεται εἰς μετάνοιαν.
<septuaginta.proverbia urn:cts:greekLit:tlg0527.tlg029.1st1K-grc1.14.16>	σοφὸς φοβηθεὶς ἐξέκλινεν ἀπὸ κακοῦ, ὁ δὲ ἄφρων ἑαυτῷ πεποιθὼς μίγνυται ἀνόμῳ.
<septuaginta.proverbia urn:cts:greekLit:tlg0527.tlg029.1st1K-grc1.14.17>	ὀξύθυμος πράσσει μετὰ ἀβουλίας, ἀνὴρ δὲ φρόνιμος πολλὰ ὑποφέρει.
<septuaginta.proverbia urn:cts:greekLit:tlg0527.tlg029.1st1K-grc1.14.18>	μεριοῦνται ἄφρονες κακίαν, οἱ δὲ πανοῦργοι κρατήσουσιν αἰσθήσεως.
<septuaginta.proverbia urn:cts:greekLit:tlg0527.tlg029.1st1K-grc1.14.19>	ὀλισθήσουσιν κακοὶ ἔναντι ἀγαθῶν, καὶ ἀσεβεῖς θεραπεύσουσιν θύρας δικαίων.
<septuaginta.proverbia urn:cts:greekLit:tlg0527.tlg029.1st1K-grc1.14.20>	φίλοι μισήσουσιν φίλους πτωχούς, φίλοι δὲ πλουσίων πολλοί.
<septuaginta.proverbia urn:cts:greekLit:tlg0527.tlg029.1st1K-grc1.14.21>	ὁ ἀτιμάζων πένητας ἁμαρτάνει, ἐλεῶν δὲ πτωχοὺς μακαριστός.
<septuaginta.proverbia urn:cts:greekLit:tlg0527.tlg029.1st1K-grc1.14.22>	πλανώμενοι τεκταίνουσι κακά, ἔλεον δὲ καὶ ἀλήθειαν τεκταίνουσιν ἀγαθοί· οὐκ ἐπίστανται ἔλεον καὶ πίστιν τέκτονες κακῶν, ἐλεημοσύναι δὲ καὶ πίστεις παρὰ τέκτοσιν ἀγαθοῖς.
<septuaginta.proverbia urn:cts:greekLit:tlg0527.tlg029.1st1K-grc1.14.23>	ἐν παντὶ μεριμνῶντι ἔνεστιν περισσόν, ὁ δὲ ἡδὺς καὶ ἀνάλγητος ἐν ἐνδείᾳ ἔσται.
<septuaginta.proverbia urn:cts:greekLit:tlg0527.tlg029.1st1K-grc1.14.24>	στέφανος σοφῶν πανοῦργος. ἡ δὲ διατριβὴ ἀφρόνων κακή.
<septuaginta.proverbia urn:cts:greekLit:tlg0527.tlg029.1st1K-grc1.14.25>	ῥύσεται ἐκ κακῶν ψυχὴν μάρτυς πιστός, ἐκκαίει δὲ ψευδῆ δόλιος.
<septuaginta.proverbia urn:cts:greekLit:tlg0527.tlg029.1st1K-grc1.14.26>	ἐν φόβῳ Κυρίου ἐλπὶς ἰσχύος. τοῖς δὲ τέκνοις αὐτοῦ καταλείπει ἔρεισμα.
<septuaginta.proverbia urn:cts:greekLit:tlg0527.tlg029.1st1K-grc1.14.27>	πρόσταγμα Κυρίου πηγὴ ζωῆς, ποιεῖ δὲ ἐκκλίνειν ἐκ παγίδος θανάτου.
<septuaginta.proverbia urn:cts:greekLit:tlg0527.tlg029.1st1K-grc1.14.28>	ἐν πολλῷ ἔθνει δόξα βασιλέως. ἐν δὲ ἐκλείψει λαοῦ συντριβὴ δυνάστου.
<septuaginta.proverbia urn:cts:greekLit:tlg0527.tlg029.1st1K-grc1.14.29>	μακρόθυμος ἀνὴρ πολὺς ἐν φρονήσει, ὁ δὲ ὀλιγόψυχος ἰσχυρὸς ἄφρων.
<septuaginta.proverbia urn:cts:greekLit:tlg0527.tlg029.1st1K-grc1.14.30>	πρᾳύθυμος ἀνὴρ καρδίας ἰατρός, σὴς δὲ ὀστέων καρδία αἰσθητική.
<septuaginta.proverbia urn:cts:greekLit:tlg0527.tlg029.1st1K-grc1.14.31>	ὁ συκοφαντῶν πένητα παροξύνει τὸν ποιήσαντα αὐτόν, ὁ δὲ τιμῶν αὐτὸν ἐλεᾷ πτωχόν.
<septuaginta.proverbia urn:cts:greekLit:tlg0527.tlg029.1st1K-grc1.14.32>	ἐν κακίᾳ αὐτοῦ ἀπωσθήσεται ἀσεβής, ὁ δὲ πεποιθὼς τῇ ἑαυτοῦ ὁσιότητι δίκαιος.
<septuaginta.proverbia urn:cts:greekLit:tlg0527.tlg029.1st1K-grc1.14.33>	ἐν καρδίᾳ ἀγαθῇ ἀνδρὸς σοφία, ἐν δὲ καρδίᾳ ἀφρόνων οὐ διαγινώσκεται.
<septuaginta.proverbia urn:cts:greekLit:tlg0527.tlg029.1st1K-grc1.14.34>	δικαιοσύνη ὑψοῖ ἔθνος, ἐλασσονοῦσι δὲ φυλὰς ἁμαρτίαι.
<septuaginta.proverbia urn:cts:greekLit:tlg0527.tlg029.1st1K-grc1.14.35>	δεκτὸς βασιλεῖ ὑπηρέτης νοήμων, τῇ δὲ ἑαυτοῦ εὐστροφίᾳ ἀφαιρεῖται ἀτιμίαν.
<septuaginta.proverbia urn:cts:greekLit:tlg0527.tlg029.1st1K-grc1.15.1>	ὀργὴ ἀπόλλυσιν καὶ φρονίμους, ἀπόκρισις δὲ ὑποπίπτουσα ἀποστρέφει θυμόν, λόγος δὲ λυπηρὸς ἐγείρει ὀργάς.
<septuaginta.proverbia urn:cts:greekLit:tlg0527.tlg029.1st1K-grc1.15.2>	γλῶσσα σοφῶν καλὰ ἐπίσταται, στόμα δὲ ἀφρόνων ἀναγγελεῖ κακά.
<septuaginta.proverbia urn:cts:greekLit:tlg0527.tlg029.1st1K-grc1.15.3>	ἐν παντὶ τόπῳ ὀφθαλμοὶ Κυρίου· σκοπεύουσιν κακούς τε καὶ ἀγαθούς.
<septuaginta.proverbia urn:cts:greekLit:tlg0527.tlg029.1st1K-grc1.15.4>	ἴασις γλώσσης δένδρον ζωῆς, ὁ δὲ συντηρῶν αὐτὴν πλησθήσεται πνεύματος.
<septuaginta.proverbia urn:cts:greekLit:tlg0527.tlg029.1st1K-grc1.15.5>	ἄφρων μυκτηρίζει παιδίαν πατρός, ὁ δὲ φυλάσσων ἐντολὰς πανουργότερος.
<septuaginta.proverbia urn:cts:greekLit:tlg0527.tlg029.1st1K-grc1.15.6>	ἐν πλεοναζούσῃ δικαιοσύνῃ ἰσχὺς πολλή, οἱ δὲ ἀσεβεῖς ὁλόριζοι ἐκ γῆς ἀπολοῦνται· οἴκοις δικαίων ἰσχὺς πολλή, καρποὶ δὲ ἀσεβῶν ἀπολοῦνται.
<septuaginta.proverbia urn:cts:greekLit:tlg0527.tlg029.1st1K-grc1.15.7>	χείλη σοφῶν δέδεται αἰσθήσει, καρδίαι δὲ ἀφρόνων οὐκ ἀσφαλεῖς.
<septuaginta.proverbia urn:cts:greekLit:tlg0527.tlg029.1st1K-grc1.15.8>	θυσίαι ἀσεβῶν βδέλυγμα Κυρίῳ, εὐχαὶ δὲ κατευθυνόντων δεκταὶ παρʼ αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.15.9>	βδέλυγμα Κυρίῳ ὁδοὶ ἀσεβοῦς, διώκοντας δὲ δικαιοσύνην ἀγαπᾷ.
<septuaginta.proverbia urn:cts:greekLit:tlg0527.tlg029.1st1K-grc1.15.10>	παιδεία ἀκάκου γνωρίζεται ὑπὸ τῶν παριόντων, οἱ δὲ μισοῦντες ἐλέγχους τελευτῶσιν αἰσχρῶς.
<septuaginta.proverbia urn:cts:greekLit:tlg0527.tlg029.1st1K-grc1.15.11>	ᾅδης καὶ ἀπώλεια φανερὰ παρὰ τῷ κυρίῳ, πῶς οὐχὶ καὶ αἱ καρδίαι τῶν ἀνθρώπων;
<septuaginta.proverbia urn:cts:greekLit:tlg0527.tlg029.1st1K-grc1.15.12>	οὐκ ἀγαπήσει ἀπαίδευτος τοὺς ἐλέγχοντας αὐτόν, μετὰ δὲ σοφῶν οὐχ ὁμιλήσει.
<septuaginta.proverbia urn:cts:greekLit:tlg0527.tlg029.1st1K-grc1.15.13>	καρδίας εὐφραινομένης πρόσωπον θάλλει, ἐν δὲ λύπαις οὔσης σκυθρωπάζει.
<septuaginta.proverbia urn:cts:greekLit:tlg0527.tlg029.1st1K-grc1.15.14>	καρδία ὀρθὴ ζητεῖ αἴσθησιν, στόμα δὲ ἀπαιδεύτων γνώσεται κακά.
<septuaginta.proverbia urn:cts:greekLit:tlg0527.tlg029.1st1K-grc1.15.15>	πάντα τὸν χρόνον οἱ ὀφθαλμοὶ τῶν κακῶν προσδέχονται κακά, οἱ δὲ ἀγαθοὶ ἡσυχάσουσιν διὰ παντός.
<septuaginta.proverbia urn:cts:greekLit:tlg0527.tlg029.1st1K-grc1.15.16>	κρείσσων μικρὰ μερὶς μετὰ φόβου Κυρίου ἢ θησαυροὶ μεγάλοι μετὰ ἀφοβίας.
<septuaginta.proverbia urn:cts:greekLit:tlg0527.tlg029.1st1K-grc1.15.17>	κρείσσων ξενισμὸς μετὰ λαχάνων πρὸς φιλίαν καὶ χάριν ἢ παράθεσις μόσχων μετὰ ἔχθρας.
<septuaginta.proverbia urn:cts:greekLit:tlg0527.tlg029.1st1K-grc1.15.18>	ἀνὴρ θυμώδης παρασκευάζει μάχας, μακρόθυμος δὲ καὶ τὴν μέλλουσαν καταπρᾳύνει·
<septuaginta.proverbia urn:cts:greekLit:tlg0527.tlg029.1st1K-grc1.15.18a>	μακρόθυμος ἀνὴρ κατασβέσει κρίσεις, ὁ δὲ ἀσεβὴς ἐγείρει μᾶλλον.
<septuaginta.proverbia urn:cts:greekLit:tlg0527.tlg029.1st1K-grc1.15.19>	ὁδοὶ ἀεργῶν ἐστρωμέναι ἀκάνθαις, αἱ δὲ τῶν ἀνδρείων τετριμμέναι.
<septuaginta.proverbia urn:cts:greekLit:tlg0527.tlg029.1st1K-grc1.15.20>	υἱὸς σοφὸς εὐφραίνει πατέρα, υἱὸς δὲ ἄφρων μυκτηρίζει μητέρα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.15.21>	ἀνοήτου τρίβοι ἐνδεεῖς φρενῶν, ἀνὴρ δὲ φρόνιμος κατευθύνων πορεύεται.
<septuaginta.proverbia urn:cts:greekLit:tlg0527.tlg029.1st1K-grc1.15.22>	ὑπερτίθενται λογισμοὺς οἱ μὴ τιμῶντες συνέδρια, ἐν δὲ καρδίαις βουλευομένων μένει βουλή.
<septuaginta.proverbia urn:cts:greekLit:tlg0527.tlg029.1st1K-grc1.15.23>	οὐ μὴ ὑπακούσῃ ὁ κακὸς αὐτῇ, οὐδὲ μὴ εἴπῃ καίριόν τι καὶ καλὸν τῷ κοινῷ.
<septuaginta.proverbia urn:cts:greekLit:tlg0527.tlg029.1st1K-grc1.15.24>	ὁδοὶ ζωῆς διανοήματα συνετοῦ, ἵνα ἐκκλίνας ἐκ τοῦ ᾅδου σωθῇ.
<septuaginta.proverbia urn:cts:greekLit:tlg0527.tlg029.1st1K-grc1.15.25>	οἴκους ὑβριστῶν κατασπᾷ Κύριος, ἐστήρισεν δὲ ὅριον χήρας.
<septuaginta.proverbia urn:cts:greekLit:tlg0527.tlg029.1st1K-grc1.15.26>	βδέλυγμα Κυρίῳ λογισμὸς ἄδικος, ἁγνῶν δὲ ῥήσεις σεμναί.
<septuaginta.proverbia urn:cts:greekLit:tlg0527.tlg029.1st1K-grc1.15.27>	ἐξόλλυσιν ἑαυτὸν ὁ δωρολήμπτης, ὁ δὲ μισῶν δώρων λήμψεις σώζεται. (6)ἐλεημοσύναις καὶ πίστεσιν ἀποκαθαίρονται ἁμαρτίαι, τῷ δὲ φόβῳ Κυρίου ἐκκλίνει πᾶς ἀπὸ κακοῦ.
<septuaginta.proverbia urn:cts:greekLit:tlg0527.tlg029.1st1K-grc1.15.28>	καρδίαι δικαίων μελετῶσιν πίστεις, στόμα δὲ ἀσεβῶν ἀποκρίνεται κακά. (7)δεκταὶ παρὰ Κυρίῳ ὁδοὶ ἀνθρώπων δικαίων, διὰ δὲ αὐτῶν καὶ οἱ ἐχθροὶ φίλοι γίνονται.
<septuaginta.proverbia urn:cts:greekLit:tlg0527.tlg029.1st1K-grc1.15.29>	μακρὰν ἀπέχει ὁ θεὸς ἀπὸ ἀσεβῶν, εὐχαῖς δὲ δικαίων ἐπακούει. §(8)κρείσσων ὀλίγη λῆμψις μετὰ δικαιοσύνης ἢ πολλὰ γενήματα μετὰ ἀδικίας.
<septuaginta.proverbia urn:cts:greekLit:tlg0527.tlg029.1st1K-grc1.16.1>	καρδία δὲ ἀνδρὸς λογιζέσθω δίκαια, ἵνα ὑπὸ τοῦ θεοῦ διορθωθῇ τὰ διαβήματα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.16.2>	θεωρῶν ὀφθαλμὸς καλὰ εὐφραίνει καρδίαν, φήμη δὲ ἀγαθὴ πιαίνει ὀστᾶ.
<septuaginta.proverbia urn:cts:greekLit:tlg0527.tlg029.1st1K-grc1.16.3>	ὃς ἀπωθεῖται παιδείαν μισεῖ ἑαυτόν, ὁ δὲ τηρῶν ἐλέγχους ἀγαπᾷ ψυχὴν αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.16.4>	φόβος θεοῦ παιδεία καὶ σοφία, καὶ ἀρχὴ δόξης ἀποκριθήσεται αὐτῇ.
<septuaginta.proverbia urn:cts:greekLit:tlg0527.tlg029.1st1K-grc1.16.5>	πάντα τὰ ἔργα τοῦ ταπεινοῦ φανερὰ παρὰ τῷ θεῷ, οἱ δὲ ἀσεβεῖς ἐν ἡμέρᾳ κακῇ ὀλοῦνται.
<septuaginta.proverbia urn:cts:greekLit:tlg0527.tlg029.1st1K-grc1.16.6>	ἀκάθαρτος παρὰ θεῷ πᾶς ὑψηλοκάρδιος, χειρὶ δὲ χεῖρας ἐμβαλὼν ἀδίκως οὐκ ἀθῳωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.16.7>	ἀρχὴ ὁδοῦ ἀγαθῆς τὸ ποιεῖν τὰ δίκαια, δεκτὰ δὲ παρὰ θεῷ μᾶλλον ἢ θύειν θυσίας.
<septuaginta.proverbia urn:cts:greekLit:tlg0527.tlg029.1st1K-grc1.16.8>	ὁ ζητῶν τὸν κύριον εὑρήσει γνῶσιν μετὰ δικαιοσύνης, οἱ δὲ ὀρθῶς ζητοῦντες αὐτὸν εὑρήσουσιν εἰρήνην.
<septuaginta.proverbia urn:cts:greekLit:tlg0527.tlg029.1st1K-grc1.16.9>	πάντα τὰ ἔργα τοῦ κυρίου μετὰ δικαιοσύνης, φυλάσσεται δὲ ὁ ἀσεβὴς εἰς ἡμέραν κακήν.
<septuaginta.proverbia urn:cts:greekLit:tlg0527.tlg029.1st1K-grc1.16.10>	μαντεῖον ἐπὶ χείλεσιν βασιλέως, ἐν δὲ κρίσει οὐ μὴ πλανηθῇ τὸ στόμα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.16.11>	ῥοπὴ ζυγοῦ δικαιοσύνη παρὰ Κυρίῳ, τὰ δὲ ἔργα αὐτοῦ στάθμια δίκαια.
<septuaginta.proverbia urn:cts:greekLit:tlg0527.tlg029.1st1K-grc1.16.12>	βδέλυγμα βασιλεῖ ὁ ποιῶν κακά, μετὰ γὰρ δικαιοσύνης ἑτοιμάζεται θρόνος ἀρχῆς.
<septuaginta.proverbia urn:cts:greekLit:tlg0527.tlg029.1st1K-grc1.16.13>	δεκτὰ βασιλεῖ χείλη δίκαια, λόγους δὲ ὀρθοὺς ἀγαπᾷ.
<septuaginta.proverbia urn:cts:greekLit:tlg0527.tlg029.1st1K-grc1.16.14>	θυμὸς βασιλέως ἄγγελος θανάτου, ἀνὴρ δὲ σοφὸς ἐξιλάσεται αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.16.15>	ἐν φωτὶ ζωῆς υἱὸς βασιλέως, οἱ δὲ προσδεκτοὶ αὐτῷ ὥσπερ νέφος ὄψιμον.
<septuaginta.proverbia urn:cts:greekLit:tlg0527.tlg029.1st1K-grc1.16.16>	νοσσιαὶ σοφίας αἱρετώτεραι χρυσίου, νοσσιαὶ δὲ φρονήσεως αἱρετώτεραι ὑπὲρ ἀργύριον
<septuaginta.proverbia urn:cts:greekLit:tlg0527.tlg029.1st1K-grc1.16.17>	τρίβοι ζωῆς ἐκκλίνουσιν ἀπὸ κακῶν, μῆκος δὲ βίου ὁδοὶ δικαιοσύνης. ὁ δεχόμενος παιδείαν ἐν ἀγαθοῖς ἔσται, ὁ δὲ φυλάσσων ἐλέγχους σοφισθήσεται. ὃς φυλάσσει τὰς ἑαυτοῦ ὁδοὺς τηρεῖ τὴν ἑαυτοῦ ψυχήν, ἀγαπῶν δὲ ζωὴν αὐτοῦ φείσεται στόματος αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.16.18>	πρὸ συντριβῆς ἡγεῖται ὕβρις, πρὸ δὲ πτώματος κακοφροσύνη.
<septuaginta.proverbia urn:cts:greekLit:tlg0527.tlg029.1st1K-grc1.16.19>	κρείσσων πρᾳύθυμος μετὰ ταπεινώσεως ἢ ὃς διαιρεῖται σκῦλα μετὰ ὑβριστῶν.
<septuaginta.proverbia urn:cts:greekLit:tlg0527.tlg029.1st1K-grc1.16.20>	συνετὸς ἐν πράγμασιν εὑρειὴς ἀγαθῶν, πεποιθὼς δὲ ἐπὶ θεῷ μακαριστός.
<septuaginta.proverbia urn:cts:greekLit:tlg0527.tlg029.1st1K-grc1.16.21>	τοὺς σοφοὺς καὶ συνετοὺς φαύλους καλοῦσιν, οἱ δὲ γλυκεῖς ἐν λόγῳ πλείονα ἀκούσονται.
<septuaginta.proverbia urn:cts:greekLit:tlg0527.tlg029.1st1K-grc1.16.22>	πηγὴ ζωῆς ἔννοια τοῖς κεκτημένοις, παιδεία δὲ ἀφρόνων κακή.
<septuaginta.proverbia urn:cts:greekLit:tlg0527.tlg029.1st1K-grc1.16.23>	καρδία σοφοῦ νοήσει τὰ ἀπὸ τοῦ ἰδίου στόματος, ἐπὶ δὲ χείλεσιν φορέσει ἐπιγνωμοσύνην.
<septuaginta.proverbia urn:cts:greekLit:tlg0527.tlg029.1st1K-grc1.16.24>	κηρία μέλιτος λόγοι καλοί, γλύκασμα δὲ αὐτοῦ ἴασις ψυχῆς.
<septuaginta.proverbia urn:cts:greekLit:tlg0527.tlg029.1st1K-grc1.16.25>	εἰσὶν ὁδοὶ δοκοῦσαι εἶναι ὀρθαὶ ἀνδρί, τὰ μέντοι τελευταῖα αὐτῶν βλέπει εἰς πυθμένα ᾅδου.
<septuaginta.proverbia urn:cts:greekLit:tlg0527.tlg029.1st1K-grc1.16.26>	ἀνὴρ ἐν πόνοις πονεῖ ἑαυτῷ καὶ ἐκβιάζεται ἑαυτοῦ τὴν ἀπώλειαν· ὁ μέντοι σκολιὸς ἐπὶ τῷ ἑαυτοῦ στόματι φορεῖ τὴν ἀπώλειαν.
<septuaginta.proverbia urn:cts:greekLit:tlg0527.tlg029.1st1K-grc1.16.27>	ἀνὴρ ἄφρων ὀρύσσει ἑαυτῷ κακά, ἐπὶ δὲ τῶν ἑαυτοῦ χειλέων θησαυρίζει πῦρ.
<septuaginta.proverbia urn:cts:greekLit:tlg0527.tlg029.1st1K-grc1.16.28>	ἀνὴρ σκολιὸς διαπέμπεται κακά, καὶ λαμπτῆρα δόλου πυρσεύσει κακοῖς, καὶ διαχωρίζει φίλους.
<septuaginta.proverbia urn:cts:greekLit:tlg0527.tlg029.1st1K-grc1.16.29>	ἀνὴρ παράνομος ἀποπειρᾶται φίλων, καὶ ἀπάγει αὐτοὺς ὁδοὺς οὐκ ἀγαθάς.
<septuaginta.proverbia urn:cts:greekLit:tlg0527.tlg029.1st1K-grc1.16.30>	στηρίζων δὲ ὀφθαλμοὺς αὐτοῦ διαλογίζεται διεστραμμένα, ὁρίζει δὲ τοῖς χείλεσιν αὐτοῦ πάντα τὰ κακά, οὗτος κάμινός ἐστιν κακίας.
<septuaginta.proverbia urn:cts:greekLit:tlg0527.tlg029.1st1K-grc1.16.31>	στέφανος καυχήσεως γῆρας, ἐν δὲ ὁδοῖς δικαιοσύνης εὑρίσκεται.
<septuaginta.proverbia urn:cts:greekLit:tlg0527.tlg029.1st1K-grc1.16.32>	κρείσσων ἀνὴρ μακρόθυμος ἰσχυροῦ, ὁ δὲ κρατῶν ὀργῆς κρείσσων καταλαμβανομένου πόλιν.
<septuaginta.proverbia urn:cts:greekLit:tlg0527.tlg029.1st1K-grc1.16.33>	εἰς κόλπους ἐπέρχεται πάντα τοῖς ἀδίκοις, παρὰ δὲ Κυρίου πάντα τὰ δίκαια.
<septuaginta.proverbia urn:cts:greekLit:tlg0527.tlg029.1st1K-grc1.17.1>	κρείσσων ψωμὸς μεθʼ ἡδονῆς ἐν εἰρήνῃ ἢ οἶκος πολλῶν ἀγαθῶν καὶ ἀδίκων θυμάτων μετὰ μάχης. ¶
<septuaginta.proverbia urn:cts:greekLit:tlg0527.tlg029.1st1K-grc1.17.2>	οἰκέτης νοήμων κρατήσει δεσποτῶν ἀφρόνων, ἐν δὲ ἀδελφοῖς διελεῖται μέρη.
<septuaginta.proverbia urn:cts:greekLit:tlg0527.tlg029.1st1K-grc1.17.3>	ὥσπερ δοκιμάζεται ἐν καμίνῳ ἄργυρος καὶ χρυσός, οὕτως ἐκλεκταὶ καρδίαι παρὰ Κυρίῳ.
<septuaginta.proverbia urn:cts:greekLit:tlg0527.tlg029.1st1K-grc1.17.4>	κακὸς ὑπακούει γλώσσης παρανόμων, δίκαιος δὲ οὐ προσέχει χείλεσιν ψευδέσιν.
<septuaginta.proverbia urn:cts:greekLit:tlg0527.tlg029.1st1K-grc1.17.5>	ὁ καταγελῶν πτωχοῦ παροξύνει τὸν ποιήσαντα αὐτόν, ὁ δὲ ἐπιχαίρων ἀπολλυμένῳ οὐκ ἀθῳωθήσεται· ὁ δὲ ἐπισπλαχνιζόμενος ἐλεηθήσεται.
<septuaginta.proverbia urn:cts:greekLit:tlg0527.tlg029.1st1K-grc1.17.6>	στέφανος γερόντων τέκνα τέκνων, καύχημα δὲ τέκνων πατέρες αὐτῶν.
<septuaginta.proverbia urn:cts:greekLit:tlg0527.tlg029.1st1K-grc1.17.6a>	aτοῦ πιστοῦ ὅλος ὁ κόσμος τῶν χρημάτων, τοῦ δὲ ἀπίστου οὐδὲ ὀβολός.
<septuaginta.proverbia urn:cts:greekLit:tlg0527.tlg029.1st1K-grc1.17.7>	οὐχ ἁρμόσει ἄφρονι χείλη πιστά, οὐδὲ δικαίῳ χείλη ψευδῆ.
<septuaginta.proverbia urn:cts:greekLit:tlg0527.tlg029.1st1K-grc1.17.8>	μισθὸς χαρίτων παιδεία τοῖς χρωμένοις, οὗ δ᾿ ἂν ἐπιστρέψῃ, εὐοδωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.17.9>	ὃς κρύπτει ἀδικήματα ζητεῖ φιλίαν, ὃς δὲ μισεῖ κρύπτειν διίστησιν φίλους καὶ οἰκείους.
<septuaginta.proverbia urn:cts:greekLit:tlg0527.tlg029.1st1K-grc1.17.10>	συντρίβει ἀπειλὴ καρδίαν φρονίμου, ἄφρων δὲ μαστιγωθεὶς οὐκ αἰσθάνεται.
<septuaginta.proverbia urn:cts:greekLit:tlg0527.tlg029.1st1K-grc1.17.11>	ἀντιλογίας ἐγείρει πᾶς κακός, ὁ δὲ Κύριος ἄγγελον ἀνελεήμονα ἐκπέμψει αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.17.12>	ἐμπεσεῖται μέριμνα ἀνδρὶ νοήμονι, οἱ δὲ ἄφρονες διαλογιοῦνται κακά.
<septuaginta.proverbia urn:cts:greekLit:tlg0527.tlg029.1st1K-grc1.17.13>	ὃς ἀποδίδωσιν κακὰ ἀντὶ ἀγαθῶν, οὐ κινηθήσεται κακὰ ἐκ τοῦ οἴκου αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.17.14>	ἐξουσίαν δίδωσιν λόγοις ἀρχὴ δικαιοσύνης, προηγεῖται δὲ τῆς ἐνδείας στάσις καὶ μάχη.
<septuaginta.proverbia urn:cts:greekLit:tlg0527.tlg029.1st1K-grc1.17.15>	ὃς δίκαιον κρίνει τὸν ἄδικον, ἄδικον δὲ τὸν δίκαιον, ἀκάθαρτος καὶ βδελυκτὸς παρὰ θεῷ.
<septuaginta.proverbia urn:cts:greekLit:tlg0527.tlg029.1st1K-grc1.17.16>	ἵνα τί ὑπῆρξεν χρήματα ἄφρονι; κτήσασθαι γὰρ σοφίαν ἀκάρδιος οὐ δυνήσεται. (19)ὃς ὑψηλὸν ποιεῖ τὸν ἑαυτοῦ οἶκον ζητεῖ συντριβήν, (20)ὁ δὲ σκολιάζων τοῦ μαθεῖν ἐμπεσεῖται εἰς κακά.
<septuaginta.proverbia urn:cts:greekLit:tlg0527.tlg029.1st1K-grc1.17.17>	εἰς πάντα καιρὸν φίλος ὑπαρχέτω σοι, ἀδελφοὶ δὲ ἐν ἀνάγκαις χρήσιμοι ἔστωσαν, τούτου γὰρ χάριν γεννῶνται.
<septuaginta.proverbia urn:cts:greekLit:tlg0527.tlg029.1st1K-grc1.17.18>	ἀνὴρ ἄφρων ἐπικροτεῖ καὶ ἐπιχαίρει ἑαυτῷ, ὡς καὶ ὁ ἐγγυώμενος ἐγγύην τῶν ἑαυτοῦ φίλων.
<septuaginta.proverbia urn:cts:greekLit:tlg0527.tlg029.1st1K-grc1.17.19>	φιλαμαρτήμων χαίρει μάχαις,
<septuaginta.proverbia urn:cts:greekLit:tlg0527.tlg029.1st1K-grc1.17.20>	ὁ δὲ σκληροκάρδιος οὐ συναντᾷ ἀγαθοῖς. ἀνὴρ εὐμετάβολος γλώσσῃ ἐμπεσεῖται εἰς κακά,
<septuaginta.proverbia urn:cts:greekLit:tlg0527.tlg029.1st1K-grc1.17.21>	καρδία δὲ ἄφρονος ὀδύνη τῷ κεκτημένῳ αὐτήν. οὐκ εὐφραίνεται πατὴρ ἐπὶ υἱῷ ἀπαιδεύτῳ, υἱὸς δὲ φρόνιμος εὐφραίνει μητέρα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.17.22>	καρδία εὐφραινομένη εὐεκτεῖν ποιεῖ, ἀνδρὸς δὲ λυπηροῦ ξηραίνεται τὰ ὀστᾶ.
<septuaginta.proverbia urn:cts:greekLit:tlg0527.tlg029.1st1K-grc1.17.23>	λαμβάνοντος δῶρα ἐν κόλποις ἀδίκως οὐ κατευοδοῦνται ὁδοί, ἀσεβὴς δὲ ἐκκλίνει ὁδοὺς δικαιοσύνης.
<septuaginta.proverbia urn:cts:greekLit:tlg0527.tlg029.1st1K-grc1.17.24>	πρόσωπον συνετὸν ἀνδρὸς σοφοῦ, οἱ δὲ ὀφθαλμοὶ τοῦ ἄφρονος ἐπʼ ἄκρα γῆς.
<septuaginta.proverbia urn:cts:greekLit:tlg0527.tlg029.1st1K-grc1.17.25>	ὀργὴ πατρί ἐστιν υἱὸς ἄφρων, καὶ ὀδύνη τῇ τεκούσῃ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.17.26>	ζημιοῦν ἄνδρα δίκαιον οὐ καλόν, οὐδὲ ὅσιον ἐπιβουλεύειν δυνάσταις δικαίοις.
<septuaginta.proverbia urn:cts:greekLit:tlg0527.tlg029.1st1K-grc1.17.27>	ὃς φείδεται ῥῆμα προελέσθαι σκληρὸν ἐπιγνώμων, μακρόθυμος δὲ ἀνὴρ φρόνιμος.
<septuaginta.proverbia urn:cts:greekLit:tlg0527.tlg029.1st1K-grc1.17.28>	ἀνοήτῳ ἐπερωτήσαντι σοφίαν σοφία λογισθήσεται, ἐνεὸν δέ τις ἑαυτὸν ποιήσας δόξει φρόνιμος εἶναι.
<septuaginta.proverbia urn:cts:greekLit:tlg0527.tlg029.1st1K-grc1.18.1>	προφάσεις ζητεῖ ἀνὴρ βουλόμενος χωρίζεσθαι ἀπὸ φίλων, ἐν παντὶ δὲ καιρῷ ἐπονείδιστος ἔσται.
<septuaginta.proverbia urn:cts:greekLit:tlg0527.tlg029.1st1K-grc1.18.2>	οὐ χρείαν ἔχει σοφίας ἐνδεὴς φρενῶν, μᾶλλον γὰρ ἄγεται ἀφροσύνῃ.
<septuaginta.proverbia urn:cts:greekLit:tlg0527.tlg029.1st1K-grc1.18.3>	ὅταν ἔλθῃ ἀσεβὴς εἰς βάθος κακῶν, καταφρονεῖ, ἐπέρχεται δὲ αὐτῷ ἀτιμία καὶ ὄνειδος.
<septuaginta.proverbia urn:cts:greekLit:tlg0527.tlg029.1st1K-grc1.18.4>	ὕδωρ βαθὺ λόγος ἐν καρδίᾳ ἀνδρός, ποταμὸς δὲ ἀναπηδύει καὶ πηγὴ ζωῆς.
<septuaginta.proverbia urn:cts:greekLit:tlg0527.tlg029.1st1K-grc1.18.5>	θαυμάσαι πρόσωπον ἀσεβοῦς οὐ καλόν, οὐδὲ ὅσιον ἐκκλίνειν τὸ δίκαιον ἐν κρίσει.
<septuaginta.proverbia urn:cts:greekLit:tlg0527.tlg029.1st1K-grc1.18.6>	χείλη ἄφρονος ἄγουσιν αὐτὸν εἰς κακά, τὸ δὲ στόμα αὐτοῦ τὸ θρασὺ θάνατον ἐπικαλεῖται.
<septuaginta.proverbia urn:cts:greekLit:tlg0527.tlg029.1st1K-grc1.18.7>	στόμα ἄφρονος συντριβὴ αὐτῷ, τὰ δὲ χείλη αὐτοῦ παγὶς τῇ ψυχῇ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.18.8>	ὀκνηροὺς καταβάλλει φόβος, ψυχαὶ δὲ ἀνδρογύνων πεινάσουσιν.
<septuaginta.proverbia urn:cts:greekLit:tlg0527.tlg029.1st1K-grc1.18.9>	ὁ μὴ ἰώμενος αὐτὸν ἐν τοῖς ἔργοις αὐτοῦ ἀδελφός ἐστιν τοῦ λυμαινομένου ἑαυτόν.
<septuaginta.proverbia urn:cts:greekLit:tlg0527.tlg029.1st1K-grc1.18.10>	ἐκ μεγαλωσύνης ἰσχύος ὄνομα Κυρίου, αὐτῷ δὲ προσδραμόντες δίκαιοι ὑψοῦνται.
<septuaginta.proverbia urn:cts:greekLit:tlg0527.tlg029.1st1K-grc1.18.11>	ὕπαρξις πλουσίου ἀνδρὸς πόλις ὀχυρά, §ἡ δὲ δόξα αὐτῆς μέγα ἐπισκιάζει.
<septuaginta.proverbia urn:cts:greekLit:tlg0527.tlg029.1st1K-grc1.18.12>	πρὸ συντριβῆς ὑψοῦται καρδία ἀνδρός, καὶ πρὸ δόξης ταπεινοῦται.
<septuaginta.proverbia urn:cts:greekLit:tlg0527.tlg029.1st1K-grc1.18.13>	ὃς ἀποκρίνεται λόγον πρὶν ἀκοῦσαι, ἀφροσύνη αὐτῷ ἐστιν καὶ ὄνειδος.
<septuaginta.proverbia urn:cts:greekLit:tlg0527.tlg029.1st1K-grc1.18.14>	θυμὸν ἀνδρὸς πρᾳύνει θεράπων φρόνιμος, ὀλιγόψυχον δὲ ἄνδρα τίς ὑποίσει;
<septuaginta.proverbia urn:cts:greekLit:tlg0527.tlg029.1st1K-grc1.18.15>	καρδία φρονίμου κτᾶται αἴσθησιν, ὦτα δὲ σοφῶν ζητεῖ ἔννοιαν.
<septuaginta.proverbia urn:cts:greekLit:tlg0527.tlg029.1st1K-grc1.18.16>	δόμα ἀνθρώπου ἐμπλατύνει αὐτόν, καὶ παρὰ δυνάσταις καθιζάνει αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.18.17>	δίκαιος ἑαυτοῦ κατήγορος ἐν πρωτολογίᾳ· ὡς δ᾿ ἂν ἐπιβάλῃ ὁ ἀντίδικος, ἐλέγχεται.
<septuaginta.proverbia urn:cts:greekLit:tlg0527.tlg029.1st1K-grc1.18.18>	ἀντιλογίας παύει σιγηρός, ἐν δὲ δυναστείαις ὁρίζει.
<septuaginta.proverbia urn:cts:greekLit:tlg0527.tlg029.1st1K-grc1.18.19>	ἀδελφὸς ὑπὸ ἀδελφοῦ βοηθούμενος ὡς πόλις ὀχυρὰ καὶ ὑψηλή, ἰσχύει δὲ ὥσπερ τεθεμελιωμένον βασίλειον.
<septuaginta.proverbia urn:cts:greekLit:tlg0527.tlg029.1st1K-grc1.18.20>	ἀπὸ καρπῶν στόματος ἀνὴρ πίμπλησιν κοιλίαν αὐτοῦ, ἀπὸ δὲ καρπῶν χειλέων αὐτοῦ ἐμπλησθήσεται.
<septuaginta.proverbia urn:cts:greekLit:tlg0527.tlg029.1st1K-grc1.18.21>	θάνατος καὶ ζωὴ ἐν χειρὶ γλώσσης, οἱ δὲ κρατοῦντες αὐτῆς ἔδονται τοὺς καρποὺς αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.18.22>	ὃς εὗρεν γυναῖκα ἀγαθὴν εὗρεν χάριτας, ἔλαβεν δὲ παρὰ θεοῦ ἱλαρότητα·
<septuaginta.proverbia urn:cts:greekLit:tlg0527.tlg029.1st1K-grc1.18.22a>	ὃς ἐκβάλλει γυναῖκα ἀγαθὴν ἐκβάλλει τὰ ἀγαθά, ὁ δὲ κατέχων μοιχαλίδα ἄφρων καὶ ἀσεβής.
<septuaginta.proverbia urn:cts:greekLit:tlg0527.tlg029.1st1K-grc1.18.23>	ἀφροσύνη ἀνδρὸς λυμαίνεται τὰς ὁδοὺς αὐτοῦ, τὸν δὲ θεὸν αἰτιᾶται τῇ καρδίᾳ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.19.1>	πλοῦτος προστίθησιν φίλους πολλούς, ὁ δὲ πτωχὸς καὶ ἀπὸ τοῦ ὑπάρχοντος φίλου λείπεται.
<septuaginta.proverbia urn:cts:greekLit:tlg0527.tlg029.1st1K-grc1.19.2>	μάρτυς ψευδὴς οὐκ ἀτιμώρητος ἔσται, ὁ δὲ ἐγκαλῶν ἀδίκως οὐ διαφεύξεται.
<septuaginta.proverbia urn:cts:greekLit:tlg0527.tlg029.1st1K-grc1.19.3>	πολλοὶ θεραπεύουσιν πρόσωπα βασιλέων, πᾶς δὲ ὁ κακὸς γίνεται ὄνειδος ἀνδρί.
<septuaginta.proverbia urn:cts:greekLit:tlg0527.tlg029.1st1K-grc1.19.4>	πᾶς ὃς ἀδελφὸν πτωχὸν μισεῖ, καὶ φιλίας μακρὰν ἔσται· ἔννοια ἀγαθὴ τοῖς εἰδόσιν αὐτὴν ἐγγιεῖ, ἀνὴρ δὲ φρόνιμος εὑρήσει αὐτήν. ὁ πολλὰ κακοποιῶν τελεσιουργεῖ κακίαν, ὃς δὲ ἐρεθίζει λόγους οὐ σωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.19.5>	ὁ κτώμενος φρόνησιν ἀγαπᾷ ἑαυτόν, ὃς δὲ φυλάσσει φρόνησιν εὑρήσει ἀγαθά.
<septuaginta.proverbia urn:cts:greekLit:tlg0527.tlg029.1st1K-grc1.19.6>	μάρτυς ψευδὴς οὐκ ἀτιμώρητος ἔσται, ͎܎ҏďĎ̠εἰμι ἢ δράκων, ὅτι κατέταξας ἐπʼ ἐμέ φυλ
<septuaginta.proverbia urn:cts:greekLit:tlg0527.tlg029.1st1K-grc1.19.7>	οὐ συμφέρει ἄφρονι τρυφή, καὶ ἐὰν οἰκέτης ἄρξηται μεθʼ ὕβρεως δυναστεύειν.
<septuaginta.proverbia urn:cts:greekLit:tlg0527.tlg029.1st1K-grc1.19.8>	ἐλεήμων ἀνὴρ μακροθυμεῖ, τὸ δὲ καύχημα αὐτοῦ ἐπέρχεται παρανόμοις.
<septuaginta.proverbia urn:cts:greekLit:tlg0527.tlg029.1st1K-grc1.19.9>	βασιλέως ἀπειλὴ ὁμοία βρυγμῷ λέοντος, ὥσπερ δὲ δρόσος ἐπὶ χόρτῳ, οὕτως τὸ ἱλαρὸν αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.19.10>	αἰσχύνη πατρὶ υἱὸς ἄφρων· οὐχ ἁγναὶ εὐχαὶ ἀπὸ μισθώματος ἑταίρας.
<septuaginta.proverbia urn:cts:greekLit:tlg0527.tlg029.1st1K-grc1.19.11>	οἶκον καὶ ὕπαρξιν μερίζουσιν πατέρες παισίν, παρὰ δὲ θεοῦ ἁρμόζεται γυνὴ ἀνδρί.
<septuaginta.proverbia urn:cts:greekLit:tlg0527.tlg029.1st1K-grc1.19.12>	δειλία κατέχει ἀνδρογύναιον, ψυχὴ δὲ ἀεργοῦ πεινάσει.
<septuaginta.proverbia urn:cts:greekLit:tlg0527.tlg029.1st1K-grc1.19.13>	ὃς φυλάσσει ἐντολὴν τηρεῖ τὴν ἑαυτοῦ ψυχήν, ὁ δὲ καταφρονῶν τῶν ἑαυτοῦ ὁδῶν ἀπολεῖται.
<septuaginta.proverbia urn:cts:greekLit:tlg0527.tlg029.1st1K-grc1.19.14>	δανίζει θεῷ ὁ ἐλεῶν πτωχόν, κατὰ δὲ τὸ δόμα αὐτοῦ ἀνταποδοθήσεται αὐτῷ.
<septuaginta.proverbia urn:cts:greekLit:tlg0527.tlg029.1st1K-grc1.19.15>	παίδευε υἱόν σου, οὕτως γὰρ ἔσται εὔελπις, εἰς δὲ ὕβριν μὴ ἐπαίρου τῇ ψυχῇ σου.
<septuaginta.proverbia urn:cts:greekLit:tlg0527.tlg029.1st1K-grc1.19.16>	κακόφρων ἀνὴρ ζημιωθήσεται· ἐὰν δὲ λοιμεύηται, καὶ τὴν ψυχὴν αὐτοῦ προσθήσει.
<septuaginta.proverbia urn:cts:greekLit:tlg0527.tlg029.1st1K-grc1.19.17>	Ἄκουε, υἱέ, παιδείαν πατρός σου, ἵνα σοφὸς γένῃ ἐπʼ ἐσχάτων σου.
<septuaginta.proverbia urn:cts:greekLit:tlg0527.tlg029.1st1K-grc1.19.18>	πολλοὶ λογισμοὶ ἐν καρδίᾳ ἀνδρός, ἡ δὲ βουλὴ τοῦ κυρίου εἰς τὸν αἰῶνα μένει.
<septuaginta.proverbia urn:cts:greekLit:tlg0527.tlg029.1st1K-grc1.19.19>	καρπὸς ἀνδρὶ ἐλεημοσύνη, κρείσσων δὲ πτωχὸς δίκαιος ἢ πλούσιος ψευδής.
<septuaginta.proverbia urn:cts:greekLit:tlg0527.tlg029.1st1K-grc1.19.20>	φόβος Κυρίου εἰς ζωὴν ἀνδρί. ὁ δὲ ἄφοβος αὐλισθήσεται ἐν τόποις οὗ οὐκ ἐπισκοπεῖται γνῶσις.
<septuaginta.proverbia urn:cts:greekLit:tlg0527.tlg029.1st1K-grc1.19.21>	ὁ ἐγκρύπτων εἰς τὸν κόλπον αὐτοῦ χεῖρας ἀδίκως, οὐδὲ τῷ στόματι οὐ μὴ προσενέγκῃ αὐτάς.
<septuaginta.proverbia urn:cts:greekLit:tlg0527.tlg029.1st1K-grc1.19.22>	λοιμοῦ μαστιγουμένου ἄφρων πανουργότερος γίνεται· ἐὰν δὲ ἐλέγχῃς ἄνδρα φρόνιμον, νοήσει αἴσθησιν.
<septuaginta.proverbia urn:cts:greekLit:tlg0527.tlg029.1st1K-grc1.19.23>	ὁ ἀτιμάζων πατέρα καὶ ἀπωθούμενος μητέρα αὐτοῦ καταισχυνθήσεται καὶ ἐπονείδιστος ἔσται.¶
<septuaginta.proverbia urn:cts:greekLit:tlg0527.tlg029.1st1K-grc1.19.24>	υἱὸς ἀπολειπόμενος φυλάξαι παιδείαν πατρὸς μελετήσει ῥήσεις κακάς.
<septuaginta.proverbia urn:cts:greekLit:tlg0527.tlg029.1st1K-grc1.19.25>	ὁ ἐγγυώμενος παῖδα ἄφρονα καθυβρίζει δικαίωμα, στόμα δὲ ἀσεβῶν καταπίεται κρίσεις.
<septuaginta.proverbia urn:cts:greekLit:tlg0527.tlg029.1st1K-grc1.19.26>	ἑτοιμάζονται ἀκολάστοις μάστιγες, καὶ τιμωρίαι ὁμοίως ἄφροσιν.
<septuaginta.proverbia urn:cts:greekLit:tlg0527.tlg029.1st1K-grc1.20.1>	ἀκόλαστον οἶνος καὶ ὑβριστικὸν μέθη, πᾶς δὲ ἄφρων τοιούτοις συμπλέκεται.
<septuaginta.proverbia urn:cts:greekLit:tlg0527.tlg029.1st1K-grc1.20.2>	οὐ διαφέρει ἀπειλὴ βασλέως θυμοῦ λέοντος, ὁ δὲ παροξύνων αὐτὸν ἁμαρτάνει εἰς τὴν ἑαυτοῦ ψυχήν.
<septuaginta.proverbia urn:cts:greekLit:tlg0527.tlg029.1st1K-grc1.20.3>	δόξα ἀνδρὶ ἀποστρέφεσθαι λοιδορίας, πᾶς δὲ ἄφρων τοιούτοις συμπλέκεται.
<septuaginta.proverbia urn:cts:greekLit:tlg0527.tlg029.1st1K-grc1.20.4>	ὀνειδιζόμενος ὀκνηρὸς οὐκ αἰσχύνεται, ὡσαύτως καὶ ὁ δανιζόμενος σῖτον ἐν ἀμήτῳ.
<septuaginta.proverbia urn:cts:greekLit:tlg0527.tlg029.1st1K-grc1.20.5>	ὕδωρ βαθὺ βουλὴ ἐν καρδίᾳ ἀνδρός, ἀνὴρ δὲ φρόνιμος ἐξαντλήσει αὐτήν.
<septuaginta.proverbia urn:cts:greekLit:tlg0527.tlg029.1st1K-grc1.20.6>	μέγα ἄνθρωπος καὶ τίμιον ἀνὴρ ἐλεήμων, ἄνδρα δὲ πιστὸν ἔργον εὑρεῖν.
<septuaginta.proverbia urn:cts:greekLit:tlg0527.tlg029.1st1K-grc1.20.7>	ὃς ἀναστρέφεται ἄμωμος ἐν δικαιοσύνῃ, μακαρίους τοὺς παῖδας αὐτοῦ καταλείψει.
<septuaginta.proverbia urn:cts:greekLit:tlg0527.tlg029.1st1K-grc1.20.8>	ὅταν βασιλεὺς δίκαιος καθίσῃ ἐπὶ θρόνου, οὐκ ἐναντιοῦται ἐν ὀφθαλμοῖς αὐτοῦ πᾶν πονηρόν.
<septuaginta.proverbia urn:cts:greekLit:tlg0527.tlg029.1st1K-grc1.20.9>	τίς καυχήσεται ἁγνὴν ἔχειν τὴν καρδίαν; ἢ τίς παρρησιάσεται καθαρὸς εἶναι ἀπὸ ἁμαρτιῶν;
<septuaginta.proverbia urn:cts:greekLit:tlg0527.tlg029.1st1K-grc1.20.10>	κακολογοῦντος πατέρα ἢ μητέρα σβεσθήσεται λαμπτήρ, αἱ δὲ κόραι τῶν ὀφθαλμῶν αὐτοῦ ὄψονται σκότος.
<septuaginta.proverbia urn:cts:greekLit:tlg0527.tlg029.1st1K-grc1.20.11>	μερὶς ἐπισπουδαζομένη ἐν πρώτοις ἐν τοῖς τελευταίοις οὐκ εὐλογηθήσεται.
<septuaginta.proverbia urn:cts:greekLit:tlg0527.tlg029.1st1K-grc1.20.12>	μὴ εἴπῃς Τίσομαι τὸν ἐχθρόν· ἀλλὰ ὑπόμεινον τὸν κύριον, ἵνα σοι βοηθήσῃ.
<septuaginta.proverbia urn:cts:greekLit:tlg0527.tlg029.1st1K-grc1.20.13>	στάθμιον μέγα καὶ μικρὸν καὶ μέτρα δισσά, ἀκάθαρτα ἐνώπιον Κυρίου καὶ ἀμφότερα·
<septuaginta.proverbia urn:cts:greekLit:tlg0527.tlg029.1st1K-grc1.20.14>	καὶ ὁ ποιῶν αὐτὰ ἐν τοῖς ἐπιτηδεύμασιν αὐτοῦ συνποδισθήσεται, νεανίσκος μετὰ ὁσίου· καὶ εὐθεῖα ἡ ὁδὸς αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.20.15>	οὖς ἀκούει καὶ ὀφθαλμὸς ὁρᾷ· Κυρίου ἔργα καὶ ἀμφότερα,
<septuaginta.proverbia urn:cts:greekLit:tlg0527.tlg029.1st1K-grc1.20.16>	μὴ ἀγάπα καταλαλεῖν, ἵνα μὴ ἐξαρθῇς· διάνοιξον τοὺς ὀφθαλμούς σου καὶ ἐμπλήσθητι ἄρτων.
<septuaginta.proverbia urn:cts:greekLit:tlg0527.tlg029.1st1K-grc1.20.17>	βδέλυγμα Κυρίῳ δισσὸν στάθμιον, καὶ ζυγὸς δόλιος οὐ καλὸν ἐνώπιον αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.20.18>	παρὰ Κυρίου εὐθύνεται τὰ διαβήματα ἀνδρί, θνητὸς δὲ πῶς ἂν νοήσαι τὰς ὁδοὺς αὐτοῦ;
<septuaginta.proverbia urn:cts:greekLit:tlg0527.tlg029.1st1K-grc1.20.19>	παγὶς ἀνδρὶ ταχύ τι τῶν ἰδίων ἁγιάσαι, μετὰ γὰρ τὸ εὔξασθαι μετανοεῖν γίνεται.
<septuaginta.proverbia urn:cts:greekLit:tlg0527.tlg029.1st1K-grc1.20.20>	λικμήτωρ ἀσεβῶν βασιλεὺς σοφός, καὶ ἐπιβαλεῖ αὐτοῖς τροχόν.
<septuaginta.proverbia urn:cts:greekLit:tlg0527.tlg029.1st1K-grc1.20.21>	φῶς Κυρίου πνοὴ ἀνθρώπων, ὃς ἐραυνᾷ ταμεῖα κοιλίας.
<septuaginta.proverbia urn:cts:greekLit:tlg0527.tlg029.1st1K-grc1.20.22>	ἐλεημοσύνη καὶ ἀλήθεια φυλακὴ βασιλεῖ, καὶ περικυκλώσουσιν ἐν δικαιοσύνῃ τὸν θρόνον αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.20.23>	κόσμος νεανίαις σοφία, δόξα δὲ πρεσβυτέρων πολιαί.
<septuaginta.proverbia urn:cts:greekLit:tlg0527.tlg029.1st1K-grc1.20.24>	ὑπώπια καὶ συντρίμματα συναντᾷ κακοῖς, πληγαὶ δὲ εἰς ταμεῖα κοιλίας.
<septuaginta.proverbia urn:cts:greekLit:tlg0527.tlg029.1st1K-grc1.21.1>	ὥσπερ ὁρμὴ ὕδατος, οὕτως καρδία βασιλέως ἐν χειρὶ θεοῦ· οὗ ἐὰν θέλων νεῦσαι, ἐκεῖ ἔκλινεν αὐτήν.
<septuaginta.proverbia urn:cts:greekLit:tlg0527.tlg029.1st1K-grc1.21.2>	πᾶς ἀνὴρ φαίνεται ἑαυτῷ δίκαιος, κατευθύνει δὲ καρδίας Κύριος.
<septuaginta.proverbia urn:cts:greekLit:tlg0527.tlg029.1st1K-grc1.21.3>	ποιεῖν δίκαια καὶ ἀληθεύειν ἀρεστὰ παρὰ θεῷ μᾶλλον ἢ θυσιῶν αἷμα.
<septuaginta.proverbia urn:cts:greekLit:tlg0527.tlg029.1st1K-grc1.21.4>	μεγαλόφρων ἐφʼ ὕβρει θρασυκάρδιος· λαμπτὴρ δὲ ἀσεβῶν ἁμαρτία.
<septuaginta.proverbia urn:cts:greekLit:tlg0527.tlg029.1st1K-grc1.21.6>	ὁ ἐνεργῶν θησαυρίσματα γλώσσῃ ψευδεῖ μάταια διώκει ἐπὶ παγίδας θανάτου.
<septuaginta.proverbia urn:cts:greekLit:tlg0527.tlg029.1st1K-grc1.21.7>	ὄλεθρος ἀσεβέσιν ἐπιξενωθήσεται, οὐ γὰρ βούλονται πράσσειν τὰ δίκαια.
<septuaginta.proverbia urn:cts:greekLit:tlg0527.tlg029.1st1K-grc1.21.8>	πρὸς τοὺς σκολιοὺς σκολιὰς ὁδοὺς ἀποστέλλει ὁ θεός, ἁγνὰ γὰρ καὶ ὀρθὰ τὰ ἔργα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.21.9>	κρεῖσσον οἰκεῖν ἐπὶ γωνίας ὑπαίθρου ἢ ἐν κεκονιαμένοις μετὰ ἀδικίας καὶ ἐν οἴκῳ κοινῷ.
<septuaginta.proverbia urn:cts:greekLit:tlg0527.tlg029.1st1K-grc1.21.10>	ψυχὴ ἀσεβοῦς οὐκ ἐλεηθήσεται ὑπʼ οὐδενὸς τῶν ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.21.11>	ζημιουμένου ἀκολάστου πανουργότερος γίνεται ὁ κακός, συνίων δὲ σοφὸς δέξεται γνῶσιν.
<septuaginta.proverbia urn:cts:greekLit:tlg0527.tlg029.1st1K-grc1.21.12>	συνίει δίκαιος καρδίας ἀσεβῶν καὶ φαυλίζει ἀσεβεῖς ἐν κακοῖς.
<septuaginta.proverbia urn:cts:greekLit:tlg0527.tlg029.1st1K-grc1.21.13>	ὃς φράσσει τὰ ὦτα τοῦ μὴ ἐπακοῦσαι ἀσθενοῦς, καὶ αὐτὸς ἐπικαλέσεται καὶ οὐκ ἔσται ὁ εἰσακούων.
<septuaginta.proverbia urn:cts:greekLit:tlg0527.tlg029.1st1K-grc1.21.14>	δόσις λάθριος ἀνατρέπει ὀργάς, δώρων δὲ ὁ φειδόμενος θυμὸν ἐγείρει ἰσχυρόν.
<septuaginta.proverbia urn:cts:greekLit:tlg0527.tlg029.1st1K-grc1.21.15>	εὐφροσύνη δικαίων ποιεῖ κρίμα, ὅσιος δὲ ἀκάθαρτος παρὰ κακούργοις.
<septuaginta.proverbia urn:cts:greekLit:tlg0527.tlg029.1st1K-grc1.21.16>	ἀνὴρ πλανώμενος ἐξ ὁδοῦ δικαιοσύνης ἐν συναγωγῇ γιγάντων ἀναπαύσεται.
<septuaginta.proverbia urn:cts:greekLit:tlg0527.tlg029.1st1K-grc1.21.17>	ἀνὴρ ἐνδεὴς ἀγαπᾷ εὐφροσύνην, φιλῶν οἶνον καὶ ἔλαιον εἰς πλοῦτον·
<septuaginta.proverbia urn:cts:greekLit:tlg0527.tlg029.1st1K-grc1.21.18>	περικάθαρμα δὲ δικαίου ἄνομος.
<septuaginta.proverbia urn:cts:greekLit:tlg0527.tlg029.1st1K-grc1.21.19>	κρεῖσσον οἰκεῖν ἐν τῇ ἐρήμῳ ἢ μετὰ γυναικὸς γλωσσώδους καὶ μαχίμου καὶ ὀργίλου.
<septuaginta.proverbia urn:cts:greekLit:tlg0527.tlg029.1st1K-grc1.21.20>	θησαυρὸς ἐπιθυμητὸς ἀναπαύσεται ἐπὶ στόματος σοφοῦ, ἄφρονες δὲ ἄνδρες καταπίονται αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.21.21>	ὁδὸς δικαιοσύνης καὶ ἐλεημοσύνης εὑρήσει ζωὴν καὶ δόξαν.
<septuaginta.proverbia urn:cts:greekLit:tlg0527.tlg029.1st1K-grc1.21.22>	πόλεις ὀχυρὰς ἐπέβη σοφὸς καὶ καθεῖλεν τὸ ὀχύρωμα ἐφʼ ᾧ ἐπεποίθεισαν οἱ ἀσεβεῖς.
<septuaginta.proverbia urn:cts:greekLit:tlg0527.tlg029.1st1K-grc1.21.23>	ὃς φυλάσσει τὸ στόμα αὐτοῦ καὶ τὴν γλῶσσαν, διατηρεῖ ἐκ θλίψεως τὴν ψυχὴν αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.21.24>	θρασὺς καὶ αὐθάδης καὶ ἀλαζὼν λοιμὸς καλεῖται, ὃς δὲ μνησικακεῖ παράνομος.
<septuaginta.proverbia urn:cts:greekLit:tlg0527.tlg029.1st1K-grc1.21.25>	ἐπιθυμίαι ὀκνηρὸν ἀποκτείνουσιν, οὐ γὰρ προαιροῦνται αἱ χεῖρες αὐτοῦ ποιεῖν τι.
<septuaginta.proverbia urn:cts:greekLit:tlg0527.tlg029.1st1K-grc1.21.26>	ἀσεβὴς ἐπιθυμεῖ ὅλην τὴν ἡμέραν ἐπιθυμίας κακάς, ὁ δὲ δίκαιος ἐλεᾷ καὶ οἰκτείρει ἀφειδῶς.
<septuaginta.proverbia urn:cts:greekLit:tlg0527.tlg029.1st1K-grc1.21.27>	θυσίαι ἀσεβῶν βδέλυγμα Κυρίῳ, καὶ γὰρ παρανόμως προσφέρουσιν αὐτάς.
<septuaginta.proverbia urn:cts:greekLit:tlg0527.tlg029.1st1K-grc1.21.28>	μάρτυς ψευδὴς ἀπολεῖται, ἀνὴρ δὲ ὑπήκοος φυλασσόμενος λαλήσει.
<septuaginta.proverbia urn:cts:greekLit:tlg0527.tlg029.1st1K-grc1.21.29>	ἀσεβὴς ἀνὴρ ἀναιδῶς ὑφίσταται προσώπῳ, ὁ δὲ εὐθὴς αὐτὸς συνίει τὰς ὁδοὺς αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.21.30>	οὐκ ἔστιν σοφία, οὐκ ἔστιν ἀνδρία, οὐκ ἔστιν βουλὴ πρὸς τὸν ἀσεβῆ.
<septuaginta.proverbia urn:cts:greekLit:tlg0527.tlg029.1st1K-grc1.21.31>	ἵππος ἑτοιμάζεται εἰς ἡμέραν πολέμου, παρὰ δὲ Κυρίου ἡ βοήθεια.
<septuaginta.proverbia urn:cts:greekLit:tlg0527.tlg029.1st1K-grc1.22.1>	αἱρετώτερον ὄνομα καλὸν ἢ πλοῦτος πολύς· ὑπὲρ δὲ ἀργύριον καὶ χρυσίον χάρις ἀγαθή.
<septuaginta.proverbia urn:cts:greekLit:tlg0527.tlg029.1st1K-grc1.22.2>	πλούσιος καὶ πτωχὸς συνήντησαν ἀλλήλοις, ἀμφοτέρους δὲ ὁ κύριος ἐποίησεν.
<septuaginta.proverbia urn:cts:greekLit:tlg0527.tlg029.1st1K-grc1.22.3>	πανοῦργος ἰδὼν πονηρὸν τιμωρούμενον κραταιῶς αὐτὸς παιδεύεται, οἱ δὲ ἄφρονες παρελθόντες ἐζημιώθησαν.
<septuaginta.proverbia urn:cts:greekLit:tlg0527.tlg029.1st1K-grc1.22.4>	γενεὰ σοφίας φόβος Κυρίου καὶ πλοῦτος καὶ δόξα καὶ ζωή.
<septuaginta.proverbia urn:cts:greekLit:tlg0527.tlg029.1st1K-grc1.22.5>	τρίβολοι καὶ παγίδες ἐν ὁδοῖς σκολιαῖς, ὁ δὲ φυλάσσων τὴν ἑαυτοῦ ψυχὴν ἀφέξεται αὐτῶν.
<septuaginta.proverbia urn:cts:greekLit:tlg0527.tlg029.1st1K-grc1.22.7>	πλούσιοι πτωχῶν ἄρξουσιν, καὶ οἰκέται ἰδίοις δεσπόταις δανιοῦσιν.
<septuaginta.proverbia urn:cts:greekLit:tlg0527.tlg029.1st1K-grc1.22.8>	ὁ σπείρων φαῦλα θερίσει κακά, πληγὴν δὲ ἔργων αὐτοῦ συντελέσει.
<septuaginta.proverbia urn:cts:greekLit:tlg0527.tlg029.1st1K-grc1.22.8a>	ἄνδρα ἱλαρὸν καὶ δότην εὐλογεῖ ὁ θεός, ματαιότητα δὲ ἔργων αὐτοῦ συντελέσει.
<septuaginta.proverbia urn:cts:greekLit:tlg0527.tlg029.1st1K-grc1.22.9>	ὁ ἐλεῶν πτωχὸν αὐτὸς διατραφήσεται, τῶν γὰρ ἑαυτοῦ ἄρτων ἔδωκεν τῷ πτωχῷ.
<septuaginta.proverbia urn:cts:greekLit:tlg0527.tlg029.1st1K-grc1.22.9a>	aνίκην καὶ τιμὴν περιποιεῖται ὁ δῶρα δούς, τὴν μέντοι ψυχὴν ἀφαιρεῖται τῶν κεκτημένων.
<septuaginta.proverbia urn:cts:greekLit:tlg0527.tlg029.1st1K-grc1.22.10>	ἔκβαλε ἐκ συνεδρίου λοιμόν, καὶ συνεξελεύσεται αὐτῷ νεῖκος· ὅταν γὰρ καθίσῃ ἐν συνεδρίῳ πάντας ἀτιμάζει.
<septuaginta.proverbia urn:cts:greekLit:tlg0527.tlg029.1st1K-grc1.22.11>	ἀγαπᾷ Κύριος ὁσίας καρδίας, δεκτοὶ δὲ αὐτῷ πάντες ἄμωμοι· χείλεσιν ποιμαίνει βασιλεύς.
<septuaginta.proverbia urn:cts:greekLit:tlg0527.tlg029.1st1K-grc1.22.12>	οἱ δὲ ὀφθαλμοὶ Κυρίου διατηροῦσιν αἴσθησιν, φαυλίζει δὲ λόγους παράνομος.
<septuaginta.proverbia urn:cts:greekLit:tlg0527.tlg029.1st1K-grc1.22.13>	προφασίζεται καὶ λέγει ὀκνηρός Λέων ἐν ταῖς ὁδοῖς, ἐν δὲ ταῖς πλατείαις φονευταί.
<septuaginta.proverbia urn:cts:greekLit:tlg0527.tlg029.1st1K-grc1.22.14>	βόθρος βαθὺς στόμα παρανόμου, ὁ δὲ μισηθεὶς ὑπὸ Κυρίου ἐμπεσεῖται εἰς αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.22.14a>	aεἰσὶν ὁδοὶ κακαὶ ἐνώπιον ἀνδρός, καὶ οὐκ ἀγαπᾷ τοῦ ἀποστρέψαι ἀπʼ αὐτῶν· ἀποστρέφειν δὲ δεῖ ἀπὸ ὁδοῦ σκολιᾶς καὶ κακῆς.
<septuaginta.proverbia urn:cts:greekLit:tlg0527.tlg029.1st1K-grc1.22.15>	ἄνοια ἐξῆπται καρδίας νέου, ῥάβδος δὲ καὶ παιδία μακρὰν ἀπʼ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.22.16>	ὁ συκοφαντῶν πένητα πολλὰ ποιεῖ τὰ ἑαυτοῦ· δίδωσιν δὲ πλουσίῳ ἐπʼ ἐλάσσονι.
<septuaginta.proverbia urn:cts:greekLit:tlg0527.tlg029.1st1K-grc1.22.17>	Λόγοις σοφῶν παράβαλλε σὸν οὖς καὶ ἄκουε ἐμὸν λόγον, § C §τὴν δὲ σὴν καρδίαν ἐπίστησον, ἵνα γνῷς ὅτι καλοί εἰσιν.
<septuaginta.proverbia urn:cts:greekLit:tlg0527.tlg029.1st1K-grc1.22.18>	καὶ ἐὰν ἐμβάλῃς αὐτοὺς εἰς τὴν καρδίαν σου, εὐφρανοῦσίν σε ἅμα ἐπὶ σοῖς χείλεσιν·
<septuaginta.proverbia urn:cts:greekLit:tlg0527.tlg029.1st1K-grc1.22.19>	ἵνα σου γένηται ἐπὶ Κύριον ἡ ἐλπίς, καὶ γνωρίσῃ σοι τὴν ὁδόν σου.
<septuaginta.proverbia urn:cts:greekLit:tlg0527.tlg029.1st1K-grc1.22.20>	καὶ σὺ δὲ ἀπόγραψαι αὐτὰ σεαυτῷ τρισσῶς εἰς βουλὴν καὶ γνῶσιν ἐπὶ τὸ πλάτος τῆς ψυχῆς σου.
<septuaginta.proverbia urn:cts:greekLit:tlg0527.tlg029.1st1K-grc1.22.21>	διδάσκω οὖν σε ἀληθῆ λόγον καὶ γνῶσιν ἀγαθὴν ὑπακούειν, τοῦ ἀποκρίνεσθαι λόγους ἀληθείας τοῖς προβαλλομένοις σοι.
<septuaginta.proverbia urn:cts:greekLit:tlg0527.tlg029.1st1K-grc1.22.22>	μὴ ἀποβιάζου πένητα, πτωχὸς γάρ ἐστιν, καὶ μὴ ἀτιμάσῃς ἀσθενῆ ἐν πύλαις.
<septuaginta.proverbia urn:cts:greekLit:tlg0527.tlg029.1st1K-grc1.22.23>	ὁ γὰρ Κύριος κρινεῖ αὐτοῦ τὴν κρίσιν, καὶ ῥύσῃ σὴν ἄσυλον ψυχήν.
<septuaginta.proverbia urn:cts:greekLit:tlg0527.tlg029.1st1K-grc1.22.24>	μὴ ἴσθι ἑταῖρος ἀνδρὶ θυμώδει, φίλῳ δὲ ὀργίλῳ μὴ συναυλίζου,
<septuaginta.proverbia urn:cts:greekLit:tlg0527.tlg029.1st1K-grc1.22.25>	μή ποτε μάθῃς τῶν ὁδῶν αὐτοῦ καὶ λάβῃς βρόχους τῇ σῇ
<septuaginta.proverbia urn:cts:greekLit:tlg0527.tlg029.1st1K-grc1.22.26>	μὴ δίδου σεαυτὸν εἰς ἐγγύην, αἰσχυνόμενος πρόσωπον· ἐὰν γὰρ μὴ ἔχῃ πόθεν ἀποτίσῃ, λήμψονται τὸ στρῶμα τὸ ὑπὸ τὰς πλευράς σου.
<septuaginta.proverbia urn:cts:greekLit:tlg0527.tlg029.1st1K-grc1.22.28>	μὴ μέταιρε ὅρια αἰώνια ἃ ἔθεντο οἱ πατέρες σου. ὁρατικὸν ἄνδρα καὶ ὀξὺν ἐν τοῖς ἔργοις αὐτοῦ βασιλεῦσι δεῖ παρεστάναι, καὶ μὴ παρεστάναι ἀνδράσι νωθροῖς.
<septuaginta.proverbia urn:cts:greekLit:tlg0527.tlg029.1st1K-grc1.23.1>	ἐὰν καθίσῃς δειπνεῖν ἐπὶ τραπέζης δυναστῶν, νοητῶς νόει τὰ παρατιθέμενά σοι,
<septuaginta.proverbia urn:cts:greekLit:tlg0527.tlg029.1st1K-grc1.23.2>	καὶ ἐπίβαλλε τὴν χεῖρά σου, εἰδὼς ὅτι τοιαῦτά σε δεῖ παρασκευάσαι.
<septuaginta.proverbia urn:cts:greekLit:tlg0527.tlg029.1st1K-grc1.23.3>	εἰ δὲ ἀπληστότερος εἶ, ³μὴ ἐπιθύμει τῶν ἐδεσμάτων αὐτοῦ· ταῦτα γὰρ ἔχεται ζωῆς ψευδοῦς.
<septuaginta.proverbia urn:cts:greekLit:tlg0527.tlg029.1st1K-grc1.23.4>	μὴ παρεκτείνου πένης ὢν πλουσίῳ, τῇ δὲ σῇ ἐννοίᾳ ἀπόσχου.
<septuaginta.proverbia urn:cts:greekLit:tlg0527.tlg029.1st1K-grc1.23.5>	ἐὰν ἐπιστήσῃς τὸ σὸν ὄμμα πρὸς αὐτόν, οὐδαμοῦ πεσεῖται· κατεσκεύασται γὰρ αὐτῷ πτέρυγες ὥσπερ ἀετοῦ, καὶ ὑποστρέφει εἰς τὸν οἶκον τοῦ προεστηκότος αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.23.6>	μὴ συνδείπνει ἀνδρὶ βασκάνῳ, μηδὲ ἐπιθύμει τῶν βρωμάτων αὐτοῦ·
<septuaginta.proverbia urn:cts:greekLit:tlg0527.tlg029.1st1K-grc1.23.7>	ὃν τρόπον γὰρ εἴ τις καταπίοι τρίχα, οὕτως ἐσθίει καὶ πίνει. μηδὲ πρὸς σὲ εἰσαγάγῃς αὐτὸν καὶ φάγῃς τὸν ψωμόν σου μετʼ αὐτοῦ·
<septuaginta.proverbia urn:cts:greekLit:tlg0527.tlg029.1st1K-grc1.23.8>	ἐξεμέσει γὰρ αὐτὸν καὶ λυμανεῖται τοὺς λόγους σου τοὺς καλούς.
<septuaginta.proverbia urn:cts:greekLit:tlg0527.tlg029.1st1K-grc1.23.9>	εἰς ὦτα ἄφρονος μηδὲν λέγε, μή ποτε μυκτηρίσῃ τοὺς συνετοὺς λόγους σου.
<septuaginta.proverbia urn:cts:greekLit:tlg0527.tlg029.1st1K-grc1.23.10>	μὴ μεταθῇς ὅρια αἰώνια, εἰς δὲ κτῆμα ὀρφανῶν μὴ εἰσέλθῃς·
<septuaginta.proverbia urn:cts:greekLit:tlg0527.tlg029.1st1K-grc1.23.11>	ὁ γὰρ λυτρούμενος αὐτοὺς Κύριος· κραταιός ἐστιν, καὶ κρινεῖ τὴν κρίσιν αὐτῶν μετὰ σοῦ.
<septuaginta.proverbia urn:cts:greekLit:tlg0527.tlg029.1st1K-grc1.23.12>	δὸς εἰς παιδείαν τὴν καρδίαν σου, τὸ δὲ ὦτά σου ἑτοίμασον λόγοις αἰσθήσεως.
<septuaginta.proverbia urn:cts:greekLit:tlg0527.tlg029.1st1K-grc1.23.13>	μὴ ἀπόσχῃ νήπιον παιδεύειν, ὅτι ἐὰν πατάξῃς αὐτὸν ῥάβδῳ, οὐ μὴ ἀποθάνῃ·
<septuaginta.proverbia urn:cts:greekLit:tlg0527.tlg029.1st1K-grc1.23.14>	σὺ μὲν γὰρ πατάξεις αὐτὸν ῥάβδῳ, τὴν δὲ ψυχὴν αὐτοῦ ἐκ θανάτου ῥύσῃ.
<septuaginta.proverbia urn:cts:greekLit:tlg0527.tlg029.1st1K-grc1.23.15>	υἱέ, ἐὰν σοφὴ γένηταί σου ἡ καρδία, εὐφρανεῖς καὶ τὴν ἐμὴν καρδίαν,
<septuaginta.proverbia urn:cts:greekLit:tlg0527.tlg029.1st1K-grc1.23.16>	καὶ ἐνδιατρίψει λόγοις τὰ σὰ χείλη πρὸς τὰ ἐμὰ χείλη, ἐὰν ὀρθὰ ὦσιν.
<septuaginta.proverbia urn:cts:greekLit:tlg0527.tlg029.1st1K-grc1.23.17>	μὴ ζηλούτω ἡ καρδία σου ἁμαρτωλούς, ἀλλὰ ἐν φόβῳ Κυρίου ἴσθι ὅλην τὴν ἡμέραν.
<septuaginta.proverbia urn:cts:greekLit:tlg0527.tlg029.1st1K-grc1.23.18>	ἐὰν γὰρ τηρήσῃς αὐτά, ἔσται σοι ἔκγονα, ἡ δὲ ἐλπίς σου οὐκ ἀποστήσεται.
<septuaginta.proverbia urn:cts:greekLit:tlg0527.tlg029.1st1K-grc1.23.19>	ἄκουε, υἱέ, καὶ σοφὸς γενοῦ, καὶ κατεύθυνε ἐννοίας σῆς καρδίας.
<septuaginta.proverbia urn:cts:greekLit:tlg0527.tlg029.1st1K-grc1.23.20>	μὴ ἴσθι οἰνοπότης, μηδὲ ἐκτείνου συμβολαῖς, κρεῶν ἀγορασμοῖς·
<septuaginta.proverbia urn:cts:greekLit:tlg0527.tlg029.1st1K-grc1.23.21>	πᾶς γὰρ μέθυσος καὶ πορνοκόπος πτωχεύσει, καὶ ἐνδύσεται διερρηγμένα καὶ ῥακώδη πᾶς ὑπνώδης.
<septuaginta.proverbia urn:cts:greekLit:tlg0527.tlg029.1st1K-grc1.23.22>	ἄκουε, υἱέ, πατρὸς τοῦ γεννήσαντός σε, καὶ μὴ καταφρόνει ὅτι γεγήρακέν σου ἡ μήτηρ.
<septuaginta.proverbia urn:cts:greekLit:tlg0527.tlg029.1st1K-grc1.23.24>	καλῶς ἐκτρέφει πατὴρ δίκαιος, ἐπὶ δὲ υἱῷ σοφῷ εὐφραίνεται ἡ ψυχὴ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.23.25>	εὐφραινέσθω ὁ πατὴρ καὶ ἡ μήτηρ ἐπὶ σοί, καὶ χαιρέτω ἡ τεκοῦσά σε.¶
<septuaginta.proverbia urn:cts:greekLit:tlg0527.tlg029.1st1K-grc1.23.26>	δός μοι, υἱέ, σὴν καρδίαν· οἱ δὲ σοὶ ὀφθαλμοὶ ἐμὰς ὁδοὺς τηρείτωσαν.
<septuaginta.proverbia urn:cts:greekLit:tlg0527.tlg029.1st1K-grc1.23.27>	πίθος γὰρ τετρημένος ἐστὶν ἀλλότριος οἶκος καὶ φρέαρ στενὸν ἀλλότριον.
<septuaginta.proverbia urn:cts:greekLit:tlg0527.tlg029.1st1K-grc1.23.28>	οὗτος γὰρ συντόμως ἀπολεῖται, καὶ πᾶς παράνομος ἀναλωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.23.29>	τίνι οὐαί; τίνι θόρυβος ; τίνι κρίσις; τίνι δὲ ἀηδία καὶ λέσχαι ; τίνι συντρίμματα διὰ κενῆς; τίνος πελιοὶ ὀφθαλμοί;
<septuaginta.proverbia urn:cts:greekLit:tlg0527.tlg029.1st1K-grc1.23.30>	οὐ τῶν ἐνχρονιζόντων ἐο οἴνοις; οὐ τῶν ἰχνευόντων ποῦ πότοι γίνονται;
<septuaginta.proverbia urn:cts:greekLit:tlg0527.tlg029.1st1K-grc1.23.31>	μὴ μεθύσκεσθε ἐν οἴνοις, ἀλλὰ ὁμιλεῖτε ἀνθρώποις δικαίοις, καὶ ὁμιλεῖτε ἐν περιπάτοις· ἐὰν γὰρ εἰς τὰς φιάλας καὶ τὰ ποτήρια δῷς τοὺς ὀφθαλμούς ὕστερον περιπατήσεις γυμνότερος ὑπέρου·
<septuaginta.proverbia urn:cts:greekLit:tlg0527.tlg029.1st1K-grc1.23.32>	τὸ δὲ ἔσχατον ὥσπερ ὑπὸ ὄφεως πεπληγὼς ἐκτείνεται, καὶ ὥσπερ ὑπὸ κεράστου διαχεῖται αὐτῷ ὁ ἰός.
<septuaginta.proverbia urn:cts:greekLit:tlg0527.tlg029.1st1K-grc1.23.33>	οἱ ὀφθαλμοί σου ὅταν ἴδωσιν ἀλλοτρίαν, τὸ στόμα σου τότε λαλήσει σκολιά,
<septuaginta.proverbia urn:cts:greekLit:tlg0527.tlg029.1st1K-grc1.23.34>	καὶ κατακείσῃ ὥσπερ ἐν καρδίᾳ θαλάσσης, καὶ ὥσπερ κυβερνήτης ἐν πολλῷ κλύδωνι.
<septuaginta.proverbia urn:cts:greekLit:tlg0527.tlg029.1st1K-grc1.23.35>	ἐρεῖς δέ Τύπτουσίν με καὶ οὐκ ἐπόνεσα, καὶ ἐνέπαιξάν μοι, ἐγὼ δὲ οὐκ ᾔδειν· πότε ὄρθρος ἔσται, ἵνα ἐλθὼν ζητήσω μεθʼ ὧν συνελεύσομαι;
<septuaginta.proverbia urn:cts:greekLit:tlg0527.tlg029.1st1K-grc1.24.1>	υἱέ, μὴ ζηλώσῃς κακοὺς ἄνδρας, μηδὲ ἐπιθυμήσῃς εἶναι μετ᾿ αὐτῶν·
<septuaginta.proverbia urn:cts:greekLit:tlg0527.tlg029.1st1K-grc1.24.2>	ψευδῆ γὰρ μελετᾷ ἡ καρδία αὐτῶν, καὶ πόνους τὰ χείλη αὐτῶν λαλεῖ.
<septuaginta.proverbia urn:cts:greekLit:tlg0527.tlg029.1st1K-grc1.24.3>	μετὰ σοφίας οἰκοδομεῖται οἶκος, καὶ μετὰ συνέσεως ἀνορθοῦται·
<septuaginta.proverbia urn:cts:greekLit:tlg0527.tlg029.1st1K-grc1.24.4>	μετὰ αἰσθήσεως ἐμπίμπλανται ταμεῖα ἐκ παντὸς πλούτου τιμίου καὶ καλοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.5>	κρείσσων σοφὸς ἰσχυροῦ, καὶ ἀνὴρ φρόνησιν ἔχων γεωργίου μεγάλου.
<septuaginta.proverbia urn:cts:greekLit:tlg0527.tlg029.1st1K-grc1.24.6>	μετὰ κυβερνήσεως γίνεται πόλεμος, βοήθεια δὲ μετὰ καρδίας βουλευτικῆς.
<septuaginta.proverbia urn:cts:greekLit:tlg0527.tlg029.1st1K-grc1.24.7>	σοφία καὶ ἔννοια ἀγαθὴ ἐν πύλαις σοφῶν· σοφοὶ οὐκ ἐκκλίνουσιν ἐκ στόματος Κυρίου,
<septuaginta.proverbia urn:cts:greekLit:tlg0527.tlg029.1st1K-grc1.24.8>	ἀλλὰ λογίζονται ἐν συνεδρίοις. ἀπαιδεύτοις συναντᾷ θάνατος,
<septuaginta.proverbia urn:cts:greekLit:tlg0527.tlg029.1st1K-grc1.24.9>	ἀποθνήσκει δὲ ἄφρων ἐν ἁμαρτίαις. ἀκαθαρσία δὲ ἀνδρὶ λοιμῷ ἐμμολυνθήσεται
<septuaginta.proverbia urn:cts:greekLit:tlg0527.tlg029.1st1K-grc1.24.10>	ἐν ἡμέρᾳ κακῇ καὶ ἐν ἡμέρᾳ θλίψεως ἕως ἂν ἐκλίπῃ.
<septuaginta.proverbia urn:cts:greekLit:tlg0527.tlg029.1st1K-grc1.24.11>	ῥῦσαι ἀγομένους εἰς θάνατον καὶ ἐκπρίου κτεινομένους, μὴ φείσῃ.
<septuaginta.proverbia urn:cts:greekLit:tlg0527.tlg029.1st1K-grc1.24.12>	ἐὰν δὲ εἴπῃς Οὐκ οἶδα τοῦτον, γίνωσκε ὅτι Κύριος καρδίας πάντων γινώσκει· καὶ ὁ πλάσας πνοὴν πᾶσιν αὐτὸς οἶδεν πάντα, ὃς ἀποδίδωσιν ἑκάστῳ κατὰ τὰ ἔργα αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.13>	φάγε μέλι, υἱέ, ἀγαθὸν γὰρ κηρίον, ἵνα γλυκανθῇ σου ὁ φάρυγξ.
<septuaginta.proverbia urn:cts:greekLit:tlg0527.tlg029.1st1K-grc1.24.14>	οὕτως αἰσθηθήσῃ σοφίαν τῇ σῇ ψυχῇ· ἐὰν γὰρ εὕρῃς, ἔσται καλὴ ἡ τελευτή σου καὶ ἐλπίς σε οὐκ ἐγκαταλείψει.
<septuaginta.proverbia urn:cts:greekLit:tlg0527.tlg029.1st1K-grc1.24.15>	μὴ προσαγάγῃς ἀσεβῆ νομῇ δικαίων, μηδὲ ἀπατηθῇς χορτασίᾳ κοιλίας.
<septuaginta.proverbia urn:cts:greekLit:tlg0527.tlg029.1st1K-grc1.24.16>	ἑπτάκι γὰρ πεσεῖται δίκαιος καὶ ἀναστήσεται, οἱ δὲ ἀσεβεῖς ἀσθενήσουσιν ἐν κακοῖς.
<septuaginta.proverbia urn:cts:greekLit:tlg0527.tlg029.1st1K-grc1.24.17>	ἐὰν πέσῃ ὁ ἐχθρός σου, μὴ ἐπιχαρῇς αὐτῷ, ἐν δὲ τῷ ὑποσκελίσματι αὐτοῦ μὴ ἐπαίρου·
<septuaginta.proverbia urn:cts:greekLit:tlg0527.tlg029.1st1K-grc1.24.18>	ὅτι ὄψεται Κύριος καὶ οὐκ ἀρέσει αὐτῷ, καὶ ἀποστρέψει τὸν θυμὸν αὐτοῦ ἀπʼ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.19>	μὴ χαῖρε ἐπὶ κακοποιοῖς, μηδὲ ζήλου ἁμαρτωλούς·
<septuaginta.proverbia urn:cts:greekLit:tlg0527.tlg029.1st1K-grc1.24.20>	οὐ γὰρ μὴ γένηται ἔκγονα πονηρῷ, λαμπτὴρ δὲ ἀσεβῶν σβεσθήσεται.
<septuaginta.proverbia urn:cts:greekLit:tlg0527.tlg029.1st1K-grc1.24.21>	φοβοῦ τὸν θεόν, υἱέ, καὶ βασιλέα, καὶ μηθετέρῳ αὐτῶν ἀπειθήσῃς·
<septuaginta.proverbia urn:cts:greekLit:tlg0527.tlg029.1st1K-grc1.24.22>	ἐξαίφνης γὰρ τίσονται τοὺς ἀσεβεῖς, τὰς δὲ τιμωρίας ἀμφοτέρων τίς γνώσεται;
<septuaginta.proverbia urn:cts:greekLit:tlg0527.tlg029.1st1K-grc1.24.22a>	aλόγον φυλασσόμενος υἱὸς ἀπωλείας ἐκτὸς ἔσται, δεχόμενος δὲ ἐδέξατο αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.24.22b>	bμηδὲν ψεῦδος ἀπὸ γλώσσης βασιλεῖ λεγέσθω, καὶ οὐδὲν ψεῦδος αὐτοῦ ἀπὸ γλώσσης μὴ ἐξέλθῃ.
<septuaginta.proverbia urn:cts:greekLit:tlg0527.tlg029.1st1K-grc1.24.22c>	cμάχαιρα γλῶσσα βασιλέως καὶ οὐ σαρκίνη· ὃς δʼ ἂν παραδοθῇ, συντριβήσεται.
<septuaginta.proverbia urn:cts:greekLit:tlg0527.tlg029.1st1K-grc1.24.22d>	dἐὰν γὰρ ὀξυνθῇ ὁ θυμὸς αὐτοῦ, σὺν νεύροις ἀνθρώπους ἀναλίσκει,
<septuaginta.proverbia urn:cts:greekLit:tlg0527.tlg029.1st1K-grc1.24.22e>	eκαὶ ὀστᾶ ἀνθρώπων κατατρώγει, καὶ συνκαίει ὥσπερ φλόξ, §ὥστε ἄβρωτα εἶναι νεοσσοῖς ἀετῶν.
<septuaginta.proverbia urn:cts:greekLit:tlg0527.tlg029.1st1K-grc1.24.24>	Τοὺς ἐμοὺς λόγους, υἱέ, φοβήθητι. καὶ δεξάμενος αὐτοὺς μετανόει. τάδε λέγει ὁ ἀνὴρ τοῖς πιστεύουσιν θεῷ, καὶ παύομαι.
<septuaginta.proverbia urn:cts:greekLit:tlg0527.tlg029.1st1K-grc1.24.25>	ἀφρονέστατος γάρ εἰμι πάντων ἀνθρώπων, καὶ φρόνησις ἀνθρώπων οὐκ ἔστιν ἐν ἐμοί.
<septuaginta.proverbia urn:cts:greekLit:tlg0527.tlg029.1st1K-grc1.24.26>	θεὸς δεδίδαχέν με σοφίαν, καὶ γνῶσιν ἁγίων ἔγνωκα.
<septuaginta.proverbia urn:cts:greekLit:tlg0527.tlg029.1st1K-grc1.24.27>	τίς ἀνέβη εἰς τὸν οὐρανὸν καὶ κατέβη; τίς συνήγαγεν ἀνέμους ἐν κόλπῳ ; τίς συνέστρεψεν ὕδωρ ἐν ἱματίῳ ; τίς ἐκράτησεν τῶν ἄκρων τῆς γῆς, τί ὄνομα αὐτῷ; ἢ τί ὄνομα τοῖς τέκνοις αὐτοῦ;
<septuaginta.proverbia urn:cts:greekLit:tlg0527.tlg029.1st1K-grc1.24.28>	πάντες γὰρ λόγοι θεοῦ πεπυρωμένοι, ὑπερασπίζει δὲ αὐτὸς τῶν εὐλαβουμένων αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.24.29>	μὴ προσθῇς τοῖς λόγοις αὐτοῦ, ἵνα μὴ ἐλέγξῃ σε καὶ ψευδὴς γένῃ.
<septuaginta.proverbia urn:cts:greekLit:tlg0527.tlg029.1st1K-grc1.24.30>	δύο αἰτοῦμαι παρὰ σοῦ, μὴ ἀφέλῃς μου χάριν πρὸ τοῦ ἀποθανεῖν με·
<septuaginta.proverbia urn:cts:greekLit:tlg0527.tlg029.1st1K-grc1.24.31>	μάταιον λόγον καὶ ψευδῆ μακράν μου ποίησον, πλοῦτον δὲ καὶ πενίαν μή μοι δῷς, σύνταξον δέ μοι τὰ δέοντα καὶ τὰ αὐτάρκη·
<septuaginta.proverbia urn:cts:greekLit:tlg0527.tlg029.1st1K-grc1.24.32>	ἵνα μὴ πλησθεὶς ψευδὴς γένωμαι καὶ εἴπω Τίς με ὁρᾶ ἢ πενηθεὶς κλέψω καὶ ὀμόσω τὸ ὄνομα τοῦ θεοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.33>	μὴ παραδῷς οἰκέτην εἰς χεῖρας δεσπότου, μή ποτε καταράσηταί σε καὶ ἀφανισθῇς.
<septuaginta.proverbia urn:cts:greekLit:tlg0527.tlg029.1st1K-grc1.24.34>	ἔκγονον κακὸν πατέρα καταρᾶται, τὴν δὲ μητέρα οὐκ εὐλογεῖ.
<septuaginta.proverbia urn:cts:greekLit:tlg0527.tlg029.1st1K-grc1.24.35>	ἔκγονον κακὸν δίκαιον ἑαυτὸν κρίνει, τὴν δὲ ἔξοδον αὐτοῦ οὐκ ἀπένιψεν.
<septuaginta.proverbia urn:cts:greekLit:tlg0527.tlg029.1st1K-grc1.24.36>	ἔκγονον κακὸν ὑψηλοὺς ὀφθαλμοὺς ἔχει, τοῖς δὲ βλεφάροις αὐτοῦ ἐπαίρεται.
<septuaginta.proverbia urn:cts:greekLit:tlg0527.tlg029.1st1K-grc1.24.37>	ἔκγονον κακὸν μαχαίρας τοὺς ὀδόντας ἔχει καὶ τὰς μύλας τομίδας, ὥστε ἀναλίσκειν καὶ κατεσθίειν τοὺς ταπεινοὺς ἀπὸ τῆς γῆς καὶ τοὺς πένητας αὐτῶν ἐξ ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.24.38>	Ταῦτα δὲ λέγω ὑμῖν τοῖς σοφοῖς ἐπιγινώσκειν· αἰδεῖσθαι πρόσωπον ἐν κρίσει οὐ καλόν.
<septuaginta.proverbia urn:cts:greekLit:tlg0527.tlg029.1st1K-grc1.24.39>	ὁ εἰπὼν τὸν ἀσεβῆ Δίκαιός ἐστιν, ἐπικατάρατος λαοῖς ἔσται καὶ μισητὸς εἰς ἔθνη·
<septuaginta.proverbia urn:cts:greekLit:tlg0527.tlg029.1st1K-grc1.24.40>	οἱ δὲ ἐλέγχοντες βελτίους φανοῦνται, ἐπʼ αὐτοὺς δὲ ἥξει εὐλογία.
<septuaginta.proverbia urn:cts:greekLit:tlg0527.tlg029.1st1K-grc1.24.41>	χείλη δὲ φιλήσουσιν ἀποκρινόμενα λόγους ἀγαθούς.
<septuaginta.proverbia urn:cts:greekLit:tlg0527.tlg029.1st1K-grc1.24.42>	ἑτοίμαζε εἰς τὴν ἔξοδον τὰ ἔργα σου, καὶ παρασκευάζου εἰς τὸν ἀγρόν, καὶ πορεύου κατόπισθέν μου καὶ ἀνοικοδομήσεις τὸν οἶκόν σου.
<septuaginta.proverbia urn:cts:greekLit:tlg0527.tlg029.1st1K-grc1.24.43>	μὴ ἵσθι ψευδὴς μάρτυς ἐπὶ σὸν πολίτην, μηδὲ πλατύνου σοῖς χείλεσιν.
<septuaginta.proverbia urn:cts:greekLit:tlg0527.tlg029.1st1K-grc1.24.44>	μὴ εἴπῃς Ὃν τρόπον ἐχρήσατό μοι χρήσομαι αὐτῷ, τίσομαι δὲ αὐτὸν ἅ με ἠδίκησεν.
<septuaginta.proverbia urn:cts:greekLit:tlg0527.tlg029.1st1K-grc1.24.45>	ὥσπερ γεώργιον ἀνὴ καὶ ὥσπερ ἀμπελὼν ἄνθρωπος ἐνδεὴς φρενῶν·
<septuaginta.proverbia urn:cts:greekLit:tlg0527.tlg029.1st1K-grc1.24.46>	ἐὰν ἀφῇς αὐτόν, χερσωθήσεται καὶ χορτομανήσει ὅλος, καὶ γίνεται ἐκλελιμμένος, οἱ δὲ φραγμοὶ τῶν λίθων αὐτοῦ κατασκάπτονται.
<septuaginta.proverbia urn:cts:greekLit:tlg0527.tlg029.1st1K-grc1.24.47>	ὕστερον ἐγὼ μετενόησα, ἀπέβλεψα τοῦ ἐκλέξασθαι παιδείαν.
<septuaginta.proverbia urn:cts:greekLit:tlg0527.tlg029.1st1K-grc1.24.48>	ὀλίγον νυστάζω, ὀλίγον δὲ καθυπνῶ, ὀλίγον δὲ ἐναγκαλίζομαι χερσὶν στήθη·
<septuaginta.proverbia urn:cts:greekLit:tlg0527.tlg029.1st1K-grc1.24.49>	ἐὰν δὲ τοῦτο ποιῇς, ἥξει προπορευομένη ἡ πενία σου, καὶ ἡ ἔνδειά σου ὥσπερ ἀγαθὸς δρομεύς.
<septuaginta.proverbia urn:cts:greekLit:tlg0527.tlg029.1st1K-grc1.24.50>	Τῇ βδέλλῃ τρεῖς θυγατέρες ἦσαν ἀγαπήσει ἀγαπώμεναι. καὶ αἱ τρεῖς αὗται οὐκ ἐνεπίμπλασαν αὐτήν. καὶ ἡ τετάρτη οὐκ ἠρκέσθη εἰπεῖν Ἱκανόν·
<septuaginta.proverbia urn:cts:greekLit:tlg0527.tlg029.1st1K-grc1.24.51>	ᾅδης καὶ ἔρως γυναικὸς καὶ τάρταρος καὶ γῆ οὐκ ἐμπιπλαμένη ὕδατος καὶ ὕδωρ καὶ πῦρ οὐ μὴ εἴπωσιν Ἀρκεῖ.
<septuaginta.proverbia urn:cts:greekLit:tlg0527.tlg029.1st1K-grc1.24.52>	ὀφθαλμὸν καταγελῶντα πατρὸς καὶ ἀτιμάζοντα γῆρας μητρός, ἐκκόψαισαν αὐτὸν κόρακες ἐκ τῶν φαράγγων, καὶ καταφάγοισαν αὐτὸν νεοσσοὶ ἀετῶν.
<septuaginta.proverbia urn:cts:greekLit:tlg0527.tlg029.1st1K-grc1.24.53>	τρία δέ ἐστιν ἀδύνατά μοι νοῆσαι, καὶ τὸ τέταρτον οὐκ ἐπιγινώσκω·
<septuaginta.proverbia urn:cts:greekLit:tlg0527.tlg029.1st1K-grc1.24.54>	ἴχνη ἀετοῦ πετομένου, καὶ ὁδοὺς ὄφεως ἐπὶ πέτρας, καὶ τρίβους νηὸς ποντοπορούσης, καὶ ὁδοὺς ἀνδρὸς ἐν νεότητι.
<septuaginta.proverbia urn:cts:greekLit:tlg0527.tlg029.1st1K-grc1.24.55>	τοιαύτη ὁδὸς γυναικὸς μοιχαλίδος, ἢ ὅταν πράξῃ, ἀπονιψαμένη οὐδέν φησιν πεπραχέναι ἄτοπον.
<septuaginta.proverbia urn:cts:greekLit:tlg0527.tlg029.1st1K-grc1.24.56>	διὰ τριῶν σείεται ἡ γῆ,¶ τὸ δὲ τέταρτον οὐ δύναται φέρειν·
<septuaginta.proverbia urn:cts:greekLit:tlg0527.tlg029.1st1K-grc1.24.57>	ἐὰν οἰκέτης βασιλεύσῃ, καὶ ἄφρων πλησθῇ σιτίων,
<septuaginta.proverbia urn:cts:greekLit:tlg0527.tlg029.1st1K-grc1.24.58>	καὶ οἰκέτις ἐὰν ἐκβάλῃ τὴν ἑαυτῆς κυρίαν, καὶ μισητὴ γυνὴ ἐὰν τύχῃ ἀνδρὸς ἀγαθοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.59>	τέσσαρα δὲ ἐλάχιστα ἐπὶ τῆς γῆς, ταῦτα δέ ἐστιν σοφώτερα τῶν σοφῶν·
<septuaginta.proverbia urn:cts:greekLit:tlg0527.tlg029.1st1K-grc1.24.60>	οἱ μύρμηκες οἷς μὴ ἔστιν ἰσχύς, καὶ ἑτοιμάζονται θέρους τὴν τροφήν·
<septuaginta.proverbia urn:cts:greekLit:tlg0527.tlg029.1st1K-grc1.24.61>	καὶ οἱ χοιρογρύλλιοι, ἔθνος οὐκ ἰσχυρόν, οἳ ἐποιήσαντο ἐν πέτραις τοὺς ἑαυτῶν οἴκους·
<septuaginta.proverbia urn:cts:greekLit:tlg0527.tlg029.1st1K-grc1.24.62>	ἀβασίλευτόν ἐστιν ἡ ἀκρίς, καὶ στρατεύει ἀφʼ ἑνὸς κελεύσματος εὐτάκτως·
<septuaginta.proverbia urn:cts:greekLit:tlg0527.tlg029.1st1K-grc1.24.63>	καὶ καλαβώτης χερσὶν ἐρειδόμενος καὶ εὐάλωτος ὤν, κατοικεῖ ἐν ὀχυρώμασιν βασιλέων.
<septuaginta.proverbia urn:cts:greekLit:tlg0527.tlg029.1st1K-grc1.24.64>	τρία δέ ἐστιν ἃ εὐόδως πορεύεται, καὶ τέταρτον ὃ καλῶς διαβαίνει·
<septuaginta.proverbia urn:cts:greekLit:tlg0527.tlg029.1st1K-grc1.24.65>	σκύμνος λέοντος ἰσχυρότερος κτηνῶν, ὃς οὐκ ἀποστρέφεται οὐδὲ καταπτήσσει κτῆνος,
<septuaginta.proverbia urn:cts:greekLit:tlg0527.tlg029.1st1K-grc1.24.66>	καὶ ἀλέκτωρ ἐνπεριπατῶν θηλείαις εὔψυχος, καὶ τράγος ἡγούμενος αἰπολίου, καὶ βασιλεὺς δημηγορῶν ἐν ἔθνει.
<septuaginta.proverbia urn:cts:greekLit:tlg0527.tlg029.1st1K-grc1.24.67>	ἐὰν πρόῃ σεαυτὸν ἐν εὐφροσύνῃ, καὶ ἐκτείνῃς τὴν χεῖρά σου μετὰ μάχης, ἀτιμασθήσῃ.
<septuaginta.proverbia urn:cts:greekLit:tlg0527.tlg029.1st1K-grc1.24.68>	ἄμελγε γάλα, καὶ ἔσται βούτυρον· ἐὰν δὲ ἐκπιέζῃς μυκτῆρας, ἐξελεύσεται αἷμα· ἐὰν δὲ ἐξέλκῃς λόγους, ἐξελεύσονται κρίσεις καὶ μάχαι.
<septuaginta.proverbia urn:cts:greekLit:tlg0527.tlg029.1st1K-grc1.24.69>	Οἱ ἐμοὶ λόγοι εἴρηνται ὑπὸ θεοῦβασιλέως χρηματισμὸς ὃν ἐπαίδευσεν ἡ μήτηρ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.24.70>	τί, τέκνον, τηρήσεις ; τί; ῥήσεις θεοῦ· πρωτογενές, σοὶ λέγω, υἱέ· τί, τέκνον ἐμῆς κοιλίας; τί, τέκνον ἐμῶν εὐχῶν;
<septuaginta.proverbia urn:cts:greekLit:tlg0527.tlg029.1st1K-grc1.24.71>	μὴ δῷς γυναιξὶ σὸν πλοῦτον, καὶ τὸν σὸν νοῦν καὶ βίον εἰς ὑστεροβουλίαν.
<septuaginta.proverbia urn:cts:greekLit:tlg0527.tlg029.1st1K-grc1.24.72>	μετὰ βουλῆς πάντα ποίει, μετὰ βουλῆς οἰνοπότει. οἱ δυνάσται θυμώδεις εἰσίν, οἶνον δὲ μὴ πινέτωσαν·
<septuaginta.proverbia urn:cts:greekLit:tlg0527.tlg029.1st1K-grc1.24.73>	ἵνα μὴ πιόντες ἐπιλάθωνται τῆς σοφίας, καὶ ὀρθὰ κρῖναι οὐ μὴ δύνωνται τοὺς ἀσθενεῖς.
<septuaginta.proverbia urn:cts:greekLit:tlg0527.tlg029.1st1K-grc1.24.74>	δίδοτε μέθην τοῖς ἐν λύπαις, καὶ οἶνον πίνειν τοῖς ἐν ὀδύναις,
<septuaginta.proverbia urn:cts:greekLit:tlg0527.tlg029.1st1K-grc1.24.75>	ἵνα ἐπιλάθωνται τῆς πενίας, καὶ τῶν πόνων μὴ μνησθῶσιν ἔτι.
<septuaginta.proverbia urn:cts:greekLit:tlg0527.tlg029.1st1K-grc1.24.76>	ἄνοιγε σὸν στόμα λόγῳ θεοῦ, καὶ κρῖνε πάντας ὑγιῶς·
<septuaginta.proverbia urn:cts:greekLit:tlg0527.tlg029.1st1K-grc1.24.77>	ἄνοιγε σὸν στόμα καὶ κρῖνε δικαίως, διάκρινε δὲ πένητα καὶ ἀσθενῆ.
<septuaginta.proverbia urn:cts:greekLit:tlg0527.tlg029.1st1K-grc1.25.1>	Aὗται αἱ παιδεῖαι Σαλωμῶντος αἱ ἀδιάκριτοι, ἃς ἐξεγράψαντο οἱ φίλοι Ἑζεκίου τοῦ βασιλέως τῆς Ἰουδαίας.
<septuaginta.proverbia urn:cts:greekLit:tlg0527.tlg029.1st1K-grc1.25.2>	Δόξα θεοῦ κρύπτει λόγον, δόξα δὲ βασιλέως τιμᾷ πράγματα.
<septuaginta.proverbia urn:cts:greekLit:tlg0527.tlg029.1st1K-grc1.25.3>	οὐρανὸς ὑψηλός, γῆ δὲ βαθεῖα, καρδία δὲ βασιλέως ἀνεξέλεγκτος.
<septuaginta.proverbia urn:cts:greekLit:tlg0527.tlg029.1st1K-grc1.25.4>	τύπτε ἀδόκιμον ἀργύριον, καὶ καθαρισθήσεται καθαρὸν ἅπαν·
<septuaginta.proverbia urn:cts:greekLit:tlg0527.tlg029.1st1K-grc1.25.5>	κτεῖνε ἀσεβεῖς ἐκ προσώπου βασιλέως, καὶ κατορθώσει ἐν δικαιοσύνῃ ὁ θρόνος αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.25.6>	μὴ ἀλαζονεύου ἐνώπιον βασιλέως, μηδὲ ἐν τόποις δυναστῶν ὑφίστασο·
<septuaginta.proverbia urn:cts:greekLit:tlg0527.tlg029.1st1K-grc1.25.7>	κρεῖσσον γάρ σοι τὸ ῥηθῆναι Ἀνάβαινε πρὸς μέ, ἢ ταπεινῶσαί σε ἐν προσώπῳ δυνάστου. ἃ εἶδον οἱ ὀφθαλμοί σου λέγε.
<septuaginta.proverbia urn:cts:greekLit:tlg0527.tlg029.1st1K-grc1.25.8>	μὴ πρόσπιπτε εἰς μάχην ταχέως, ἵνα μὴ μεταμεληθῇς ἐπʼ ἐσχάτῳ, ἡνίκα ἄν σε ὀνειδίσῃ ὁ σὸς φίλος.
<septuaginta.proverbia urn:cts:greekLit:tlg0527.tlg029.1st1K-grc1.25.9>	ἀναχώρει εἰς τὰ ὀπίσω, μὴ καταφρόνει,
<septuaginta.proverbia urn:cts:greekLit:tlg0527.tlg029.1st1K-grc1.25.10>	μή σε ὀνειδίσῃ μὲν ὁ φίλος· ἡ δὲ μάχη σου καὶ ἡ ἔχθρα οὐκ ἀπέσται, ἀλλ᾿ ἔσται σοι ἴση θανάτῳ.
<septuaginta.proverbia urn:cts:greekLit:tlg0527.tlg029.1st1K-grc1.25.10a>	χάρις καὶ φιλία ἐλευθεροῖ, ἃς τήρησον σεαυτῷ, ἵνα μὴ ἐπονείδιστος γένῃ, ἀλλὰ φύλαξον τὰς ὁδούς σου εὐσυναλλάκτως.
<septuaginta.proverbia urn:cts:greekLit:tlg0527.tlg029.1st1K-grc1.25.11>	μῆλον χρυσοῦν ἐν ὁρμίσκῳ σαρδίου, οὕτως εἰπεῖν λόγον.
<septuaginta.proverbia urn:cts:greekLit:tlg0527.tlg029.1st1K-grc1.25.12>	εἰς ἐνώτιον χρυσοῦν καὶ σάρδιον πολυτελὲς δέδεται, λόγος σοφὸς εἰς εὐήκοον οὖς.
<septuaginta.proverbia urn:cts:greekLit:tlg0527.tlg029.1st1K-grc1.25.13>	ὥσπερ ἔξοδος ἐν ἀμήτῳ κατὰ καῦμα ὠφελεῖ, οὕτως ἄγγελος πιστὸς τοὺς ἀποστείλαντας αὐτόν· ψυχὰς γὰρ τῶν αὐτῷ χρωμένων ὠφελεῖ.
<septuaginta.proverbia urn:cts:greekLit:tlg0527.tlg029.1st1K-grc1.25.14>	ὥσπερ ἄνεμοι καὶ νέφη καὶ ὑετοὶ ἐπιφανέστατα, οὕτως ὁ καυχώμενος ἐπὶ δόσει ψευδεῖ
<septuaginta.proverbia urn:cts:greekLit:tlg0527.tlg029.1st1K-grc1.25.15>	ἐν μακροθυμίᾳ εὐοδία βασιλεῦσιν, γλῶσσα δὲ μαλακὴ συντρίβει ὀστᾶ.
<septuaginta.proverbia urn:cts:greekLit:tlg0527.tlg029.1st1K-grc1.25.16>	μέλι εὑρὼν φάγε τὸ ἱκανόν, μή ποτε πλησθεὶς ἐξεμέσῃς.
<septuaginta.proverbia urn:cts:greekLit:tlg0527.tlg029.1st1K-grc1.25.17>	σπάνιον εἴσαγε σὸν πόδα πρὸς σεαυτοῦ φίλον, μή ποτε πλησθείς σου μισήσῃ σε.
<septuaginta.proverbia urn:cts:greekLit:tlg0527.tlg029.1st1K-grc1.25.18>	ῥόπαλον καὶ μάχαιρα καὶ τόξευμα ἀκιδωτόν, οὕτως καὶ ἀνὴρ ὁ καταμαρτυρῶν τοῦ φίλου αὐτοῦ μαρτυρίαν ψευδῆ.
<septuaginta.proverbia urn:cts:greekLit:tlg0527.tlg029.1st1K-grc1.25.19>	ὁδὸς κακοῦ καὶ ποὺς παρανόμου ὀλεῖται ἐν ἡμέρᾳ κακῇ.
<septuaginta.proverbia urn:cts:greekLit:tlg0527.tlg029.1st1K-grc1.25.20>	ὥσπερ ὄξος ἕλκει ἀσύμφορον, οὕτως προσπεσὸν πάθος ἐν σώματι καρδίαν λυπεῖ.
<septuaginta.proverbia urn:cts:greekLit:tlg0527.tlg029.1st1K-grc1.25.29a>	aὥσπερ σὴς ἐν ἱματίῳ καὶ σκώληξ ξύλῳ, οὕτως λύπη ἀνδρὸς βλάπτει καρδίαν.
<septuaginta.proverbia urn:cts:greekLit:tlg0527.tlg029.1st1K-grc1.25.21>	ἐὰν πεινᾷ ὁ ἐχθρός σου, ψώμιζε αὐτόν, ἐὰν διψᾷ, πότιζε αὐτόν·
<septuaginta.proverbia urn:cts:greekLit:tlg0527.tlg029.1st1K-grc1.25.22>	τοῦτο γὰρ ποιῶν ἄνθρακας πυρὸς σωρεύσεις ἐπὶ τὴν κεφαλὴν αὐτοῦ, ὁ δὲ Κύριος ἀνταποδώσει σοι ἀγαθά.
<septuaginta.proverbia urn:cts:greekLit:tlg0527.tlg029.1st1K-grc1.25.23>	ἄνεμος βορέας ἐξεγείρει νέφη, πρόσωπον δὲ ἀναιδὲς γλῶσσαν ἐρεθίζει.
<septuaginta.proverbia urn:cts:greekLit:tlg0527.tlg029.1st1K-grc1.25.24>	κρεῖττον οἰκεῖν ἐπὶ γωνίας δώματος ἢ μετὰ γυναικὸς λοιδόρου ἐν οἰκίᾳ κοινῇ.
<septuaginta.proverbia urn:cts:greekLit:tlg0527.tlg029.1st1K-grc1.25.25>	ὥσπερ ὕδωρ ψυχρὸν ψυχῇ διψώσῃ προσηνές. οὕτως ἀγγελία ἀγαθὴ ἐκ γῆς μακρόθεν.
<septuaginta.proverbia urn:cts:greekLit:tlg0527.tlg029.1st1K-grc1.25.26>	ὥσπερ εἴ τις πηγὴν φράσσοι καὶ ὕδατος ἔξοδον λυμαίνοιτο, οὕτως ἄκοσμον δίκαιον πεπτωκέναι ἐνώπιον ἀσεβοῦς.
<septuaginta.proverbia urn:cts:greekLit:tlg0527.tlg029.1st1K-grc1.25.27>	ἐσθίειν μέλι πολὺ οὐ καλόν, τιμᾷν δὲ χρὴ λόγους ἐνδόξους.
<septuaginta.proverbia urn:cts:greekLit:tlg0527.tlg029.1st1K-grc1.25.28>	ὥσπερ πόλις τὰ τείχη καταβεβλημένη καὶ ἀτείχιστος, οὕτως ἀνὴρ ὃς οὐ μετὰ βουλῆς τι πράσσει.
<septuaginta.proverbia urn:cts:greekLit:tlg0527.tlg029.1st1K-grc1.26.1>	ὥσπερ δρόσος ἐν ἀμήτῳ καὶ ὥσπερ ὑετὸς ἐν θέρει, οὕτως οὐκ ἔστιν ἄφρονι τιμή.
<septuaginta.proverbia urn:cts:greekLit:tlg0527.tlg029.1st1K-grc1.26.2>	ὥσπερ ὄρνεα πέταται καὶ στρουθοί, οὕτως ἀρὰ ματαία οὐκ ἐπελεύσεται οὐδενί.
<septuaginta.proverbia urn:cts:greekLit:tlg0527.tlg029.1st1K-grc1.26.3>	ὥσπερ μάστιξ ἵππῳ καὶ κέντρον ὄνῳ, οὕτως ῥάβδος ἔθνει παρανόμῳ.
<septuaginta.proverbia urn:cts:greekLit:tlg0527.tlg029.1st1K-grc1.26.4>	μὴ ἀποκρίνου ἄφρονι πρὸς τὴν ἐκείνου ἀφροσύνην, ἵνα μὴ ὅμοιος γένῃ αὐτῷ·
<septuaginta.proverbia urn:cts:greekLit:tlg0527.tlg029.1st1K-grc1.26.5>	ἀλλὰ ἀποκρίνου ἄφρονι κατὰ τὴν ἀφροσύνην αὐτοῦ, ἵνα μὴ φαίνηται σοφὸς παρʼ ἑαυτῷ.
<septuaginta.proverbia urn:cts:greekLit:tlg0527.tlg029.1st1K-grc1.26.6>	ἐκ τῶν ἑαυτοῦ ὁδῶν ὄνειδος ποιεῖται ὁ ἀποστείλας δι᾿ ἀγγέλου ἄφρονος λόγον.
<septuaginta.proverbia urn:cts:greekLit:tlg0527.tlg029.1st1K-grc1.26.7>	ἀφελοῦ πορείαν σκελῶν καὶ παρανομίαν ἐκ στόματος ἀφρόνων.
<septuaginta.proverbia urn:cts:greekLit:tlg0527.tlg029.1st1K-grc1.26.8>	ὃς ἀποδεσμεύει λίθον ἐν σφενδόνῃ, ὅμοιός ἐστιν τῷ διδόντι ἄφρονι δόξαν.
<septuaginta.proverbia urn:cts:greekLit:tlg0527.tlg029.1st1K-grc1.26.9>	ἄκανθαι φύονται ἐν χειρὶ μεθύσου, δουλεία δὲ ἐν χειρὶ τῶν ἀφρόνων.
<septuaginta.proverbia urn:cts:greekLit:tlg0527.tlg029.1st1K-grc1.26.10>	πολλὰ χειμάζεται πᾶσα σὰρξ ἀφρόνων, συντρίβεται γὰρ ἡ ἔκστασις αὐτῶν.
<septuaginta.proverbia urn:cts:greekLit:tlg0527.tlg029.1st1K-grc1.26.11>	ὥσπερ κύων ὅταν ἐπέλθῃ ἐπὶ τὸν ἑαυτοῦ ἔμετον καὶ μισητὸς γένηται, οὕτως ἄφρων τῇ ἑαυτοῦ κακίᾳ ἀναστρέψας ἐπὶ τὴν ἑαυτοῦ ἁμαρτίαν.
<septuaginta.proverbia urn:cts:greekLit:tlg0527.tlg029.1st1K-grc1.26.11a>	ἔστιν αἰσχύνη ἐπάγουσα ἁμαρτίαν, καὶ ἔστιν αἰσχύνη δόξα καὶ χάρις.
<septuaginta.proverbia urn:cts:greekLit:tlg0527.tlg029.1st1K-grc1.26.12>	εἶδον ἄνδρα δόξαντα παρʼ ἑαυτῷ σοφὸν εἶναι, ἐλπίδα μέντοι ἔσχεν μᾶλλον ἄφρων αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.26.13>	λέγει ὀκνηρὸς ἀποστελλόμενος εἰς ὁδόν Λέων ἐν ταῖς ὁδοῖς.
<septuaginta.proverbia urn:cts:greekLit:tlg0527.tlg029.1st1K-grc1.26.14>	ὥσπερ θύρα στρέφεται ἐπὶ τοῦ στρόφιγγος, οὕτως ὀκνηρὸς ἐπὶ τῆς κλίνης αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.26.15>	κρύψας ὀκνηρὸς τὴν χεῖρα ἐν τῷ κόλπῳ αὐτοῦ οὐ δυνήσεται ἐπενεγκεῖν ἐπὶ στόμα.
<septuaginta.proverbia urn:cts:greekLit:tlg0527.tlg029.1st1K-grc1.26.16>	σοφώτερος ἑαυτῷ ὀκνηρὸς φαίνεται τοῦ ἐν πλησμονῇ ἀποκομίζοντος ἀγγελίαν.
<septuaginta.proverbia urn:cts:greekLit:tlg0527.tlg029.1st1K-grc1.26.17>	ὥσπερ ὁ κρατῶν κέρκου κυνός, οὕτως ὁ προεστὼς ἀλλοτρίας κρίσεως.
<septuaginta.proverbia urn:cts:greekLit:tlg0527.tlg029.1st1K-grc1.26.18>	ὥσπερ οἱ ἰώμενοι προβάλλουσιν λόγους εἰς ἀνθρώπους, ὁ δὲ ἀπαντήσας τῷ λόγῳ πρῶτος ὑποσκελισθήσεται·
<septuaginta.proverbia urn:cts:greekLit:tlg0527.tlg029.1st1K-grc1.26.19>	οὕτως πάντες οἱ ἐνεδρεύοντες τοὺς ἑαυτῶν φίλους, ὅταν δὲ ὁραθῶσιν, λέγουσιν ὅτι Παίζων ἔπραξα.
<septuaginta.proverbia urn:cts:greekLit:tlg0527.tlg029.1st1K-grc1.26.20>	ἐν πολλοῖς ξύλοις θάλλει πῦρ, ὅπου δὲ οὐκ ἔστιν δίθυμος, ἡσυχάζει μάχη.
<septuaginta.proverbia urn:cts:greekLit:tlg0527.tlg029.1st1K-grc1.26.21>	ἐσχάρα ἄνθραξιν καὶ ξύλα πυρί, ἀνὴρ δὲ λοίδορος εἰς ταραχὴν μάχης.
<septuaginta.proverbia urn:cts:greekLit:tlg0527.tlg029.1st1K-grc1.26.22>	λόγοι κερκώπων μαλακοί, οὗτοι δὲ τύπτουσιν εἰς ταμεῖα σπλάγχνων.
<septuaginta.proverbia urn:cts:greekLit:tlg0527.tlg029.1st1K-grc1.26.23>	ἀργύριον διδόμενον μετὰ δόλου ὥσπερ ὄστρακον ἡγητέον· §χείλη λεῖα καρδίαν καλύπτει λυπηράν.
<septuaginta.proverbia urn:cts:greekLit:tlg0527.tlg029.1st1K-grc1.26.24>	χείλεσιν πάντα ἐπινεύει ἀποκλαιόμενος ἐχθρούς, ἐν δὲ τῇ καρδίᾳ τεκταίνεται λόγους.
<septuaginta.proverbia urn:cts:greekLit:tlg0527.tlg029.1st1K-grc1.26.25>	ἐάν σου δέηται ὁ ἐχθρὸς μεγάλῃ τῇ φωνῇ, μὴ πεισθῇς· ἑπτὰ γὰρ πονηρίαι ἐν τῇ ψυχῇ αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.26.26>	ὁ κρύπτων ἔχθραν συνίστησιν δόλον, ἐνκαλύπτει δὲ τὰς ἑαυτοῦ ἁμαρτίας εὔγνωστος ἐν συνεδρίοις.
<septuaginta.proverbia urn:cts:greekLit:tlg0527.tlg029.1st1K-grc1.26.27>	ὁ ὀρύσσων βόθρον τῷ πλησίον ἐμπεσεῖται εἰς αὐτόν· ὁ δὲ κυλίων λίθον ἐφʼ ἑαυτὸν κυλίει.
<septuaginta.proverbia urn:cts:greekLit:tlg0527.tlg029.1st1K-grc1.26.28>	γλῶσσα ψευδὴς μισεῖ ἀλήθειαν, στόμα δὲ ἄστεγον ποιεῖ ἀκαταστασίας.
<septuaginta.proverbia urn:cts:greekLit:tlg0527.tlg029.1st1K-grc1.27.1>	μὴ καυχῶ τὰ εἰς αὔριον, οὐ γὰρ γινώσκεις τί τέξεται ἡ ἐπιοῦσα.
<septuaginta.proverbia urn:cts:greekLit:tlg0527.tlg029.1st1K-grc1.27.2>	ἐγκωμιαζέτω σε ὁ πέλας καὶ μὴ τὸ σὸν στόμα, ἀλλότριος καὶ μὴ τὰ σὰ χείλη.
<septuaginta.proverbia urn:cts:greekLit:tlg0527.tlg029.1st1K-grc1.27.3>	βαρὺ λίθος καὶ δυσβάστακτον ἄμμος, ὀργὴ δὲ ἄφρονος βαρυτέρα ἀμφοτέρων.
<septuaginta.proverbia urn:cts:greekLit:tlg0527.tlg029.1st1K-grc1.27.4>	ἀνελεήμων θυμὸς καὶ ὀξεῖα ὀργή, ἀλλ᾿ οὐδένα ὑφίσταται ζῆλος.
<septuaginta.proverbia urn:cts:greekLit:tlg0527.tlg029.1st1K-grc1.27.5>	κρείσσους ἔλεγχοι ἀποκεκαλυμμένοι κρυπτομένης φιλίας.
<septuaginta.proverbia urn:cts:greekLit:tlg0527.tlg029.1st1K-grc1.27.6>	ἀξιοπιστότερά ἐστιν τραύματα φίλου ἢ ἑκούσια φιλήματα ἐχθροῦ.
<septuaginta.proverbia urn:cts:greekLit:tlg0527.tlg029.1st1K-grc1.27.7>	ψυχὴ ἐν πλησμονῇ οὖσα κηρίοις ἐμπαίζει, ψυχῇ δὲ ἐν ἐνδεεῖ καὶ τὰ πικρὰ γλυκέα φαίνεται.
<septuaginta.proverbia urn:cts:greekLit:tlg0527.tlg029.1st1K-grc1.27.8>	ὥσπερ ὅταν ὄρνεον καταπετασθῇ ἐκ τῆς ἰδίας νοσσιᾶς, οὕτως ἄνθρωπος δουλοῦται ὅταν ἀποξενωθῇ ἐκ τῶν ἰδίων τόπων.
<septuaginta.proverbia urn:cts:greekLit:tlg0527.tlg029.1st1K-grc1.27.9>	μύροις καὶ οἴνοις καὶ θυμιάμασιν τέρπεται καρδία, καταρήγνυται δὲ ὑπὸ συμπτωμάτων ψυχή.
<septuaginta.proverbia urn:cts:greekLit:tlg0527.tlg029.1st1K-grc1.27.10>	φίλον σὸν ἢ φίλον πατρῷον μὴ ἐγκαταλίπῃς, εἰς δὲ τὸν οἶκον τοῦ ἀδελφοῦ σου μὴ εἰσέλθῃς ἀτυχῶν· κρείσσων φίλος ἐγγὺς ἢ ἀδελφὸς μακρὰν οἰκῶν.
<septuaginta.proverbia urn:cts:greekLit:tlg0527.tlg029.1st1K-grc1.27.11>	Σοφὸς γίνου, υἱέ, ἵνα σου εὐφραίνηται ἡ καρδία, καὶ ἀπόστρεψον ἀπὸ σοῦ ἐπονειδίστους λόγους.
<septuaginta.proverbia urn:cts:greekLit:tlg0527.tlg029.1st1K-grc1.27.12>	πανοῦργος κακῶν ἐπερχομένων ἀπεκρύβη, ἄφρονες δὲ ἐπελθόντες ζημίαν τίσουσιν.
<septuaginta.proverbia urn:cts:greekLit:tlg0527.tlg029.1st1K-grc1.27.13>	ἀφελοῦ τὸ ἱμάτιον αὐτοῦ, παρῆλθεν γάρ· ὑβριστὴς ὅστις τὰ ἀλλότρια λυμαίνεται.
<septuaginta.proverbia urn:cts:greekLit:tlg0527.tlg029.1st1K-grc1.27.14>	ὃς ἂν εὐλογῇ φίλον τὸ πρωὶ μεγάλῃ τῇ φωνῇ, καταρωμένου οὐδὲν διαφέρειν δόξει.
<septuaginta.proverbia urn:cts:greekLit:tlg0527.tlg029.1st1K-grc1.27.15>	σταγόνες ἐκβάλλουσιν ἄνθρωπον ἐν ἡμέρᾳ χειμερινῇ ἐκ τοῦ οἴκου· ὡσαύτως καὶ γυνὴ λοίδορος ἐκ τοῦ ἰδίου οἴκου.
<septuaginta.proverbia urn:cts:greekLit:tlg0527.tlg029.1st1K-grc1.27.16>	βορέας σκληρὸς ἄνεμος, ὀνόματι δὲ ἐπιδέξιος καλεῖται.
<septuaginta.proverbia urn:cts:greekLit:tlg0527.tlg029.1st1K-grc1.27.17>	σίδηρος σίδηρον ὀξύνει, ἀνὴρ δὲ παροξύνει πρόσωπον ἑταίρου.
<septuaginta.proverbia urn:cts:greekLit:tlg0527.tlg029.1st1K-grc1.27.18>	ὃς φυτεύει συκῆν φάγεται τοὺς καρποὺς αὐτῆς, ὃς δὲ φυλάσσει τὸν ἑαυτοῦ κύριον τιμηθήσεται.
<septuaginta.proverbia urn:cts:greekLit:tlg0527.tlg029.1st1K-grc1.27.19>	ὥσπερ οὐχ ὅμοια πρόσωπα προσώποις, οὕτως οὐδὲ αἱ διάνοιαι τῶν ἀνθρώπων.
<septuaginta.proverbia urn:cts:greekLit:tlg0527.tlg029.1st1K-grc1.27.20>	ᾅδης καὶ ἀπώλεια οὐκ ἐμπίμπλανται, ὡσαύτως καὶ οἱ ὀφθαλμοὶ τῶν ἀνθρώπων ἄπληστοι.
<septuaginta.proverbia urn:cts:greekLit:tlg0527.tlg029.1st1K-grc1.27.20a>	aβδέλυγμα Κυρίῳ στηρίζων ὀφθαλμόν. καὶ οἱ ἀπαίδευτοι ἀκρατεῖς γλώσσῃ.
<septuaginta.proverbia urn:cts:greekLit:tlg0527.tlg029.1st1K-grc1.27.21>	δοκίμιον ἀργύρῳ καὶ χρυσῷ πύρωσις, ἀνὴρ δὲ δοκιμάζεται διὰ στόματος ἐγκωμιαζόντων αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.27.21a>	aκαρδία ἀνόμου ἐκζητεῖ κακά, καρδία δὲ εὐθὴς ζητεῖ γνῶσιν.
<septuaginta.proverbia urn:cts:greekLit:tlg0527.tlg029.1st1K-grc1.27.22>	ἐὰν μαστιγοῖς ἄφρονα ἐν μέσῳ συνεδρίου ἀτιμάζων, οὐ μὴ περιέλῃς τὴν ἀφροσύνην αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.27.23>	Γνωστῶς ἐπιγνώσῃ ψυχὰς ποιμνίου σου, καὶ ἐπιστήσεις καρδίαν σου σαῖς ἀγέλαις·
<septuaginta.proverbia urn:cts:greekLit:tlg0527.tlg029.1st1K-grc1.27.24>	ὅτι οὐ τὸν αἰῶνα ἀνδρὶ κράτος καὶ ἰσχύς, οὐδὲ παραδίδωσιν ἐκ γενεᾶς εἰς γενεάν.
<septuaginta.proverbia urn:cts:greekLit:tlg0527.tlg029.1st1K-grc1.27.25>	ἐπιμελοῦ τῶν ἐν τῷ πεδίῳ χλωρῶν καὶ κερεῖς πόαν,
<septuaginta.proverbia urn:cts:greekLit:tlg0527.tlg029.1st1K-grc1.27.26>	καὶ σύναγε χόρτον ὀρινόν, 26ἵνα ἔχῃς πρόβατα εἰς ἱματισμόν· τίμα πεδίον, ἵνα ὦσίν σοι ἄρνες.
<septuaginta.proverbia urn:cts:greekLit:tlg0527.tlg029.1st1K-grc1.27.27>	υἱέ, παρʼ ἐμοῦ ἔχεις ῥήσεις ἰσχυρὰς εἰς τὴν ζωήν σου καὶ εἰς τὴν ζωὴν σῶν θεραπόντων.
<septuaginta.proverbia urn:cts:greekLit:tlg0527.tlg029.1st1K-grc1.28.1>	Φεύγει ἀσεβὴς μηδενὸς διώκοντος, δίκαιος δὲ ὥσπερ λέων πέποιθεν.
<septuaginta.proverbia urn:cts:greekLit:tlg0527.tlg029.1st1K-grc1.28.2>	δι᾿ ἁμαρτίας ἀσεβῶν κρίσεις ἐγείρονται, ἀνὴρ δὲ πανοῦργος κατασβέσει αὐτάς.¶
<septuaginta.proverbia urn:cts:greekLit:tlg0527.tlg029.1st1K-grc1.28.3>	ἀνδρεῖος ἐν ἀσεβείαις συκοφαντεῖ πτωχούς. ὥσπερ ὑετὸς λάβρος καὶ ἀνωφελής,
<septuaginta.proverbia urn:cts:greekLit:tlg0527.tlg029.1st1K-grc1.28.4>	οὕτως οἱ ἐγκαταλιπόντες τὸν νόμον ἐγκωμιάζουσιν ἀσέβειαν· οἱ δὲ ἀγαπῶντες τὸν νόμον περιβάλλουσιν ἑαυτοῖς τεῖχος.
<septuaginta.proverbia urn:cts:greekLit:tlg0527.tlg029.1st1K-grc1.28.5>	ἄνδρες κακοὶ οὐ συνήσουσιν κρίμα, οἱ δὲ ζητοῦντες τὸν κύριον συνήσουσιν ἐν παντί.
<septuaginta.proverbia urn:cts:greekLit:tlg0527.tlg029.1st1K-grc1.28.6>	κρείσσων πτωχὸς πορευόμενος ἐν ἀληθείᾳ πλουσίου ψευδοῦς.
<septuaginta.proverbia urn:cts:greekLit:tlg0527.tlg029.1st1K-grc1.28.7>	φυλάσσει νόμον υἱὸς συνετός, ὃς δὲ ποιμαίνει ἀσωτίαν ἀτιμάζει πατέρα.
<septuaginta.proverbia urn:cts:greekLit:tlg0527.tlg029.1st1K-grc1.28.8>	ὁ πληθύνων τὸν πλοῦτον αὐτοῦ μετὰ τόκων καὶ μῶνπλεονασ τῷ ἐλεῶντι πτωχοὺς συνάγει αὐτόν.
<septuaginta.proverbia urn:cts:greekLit:tlg0527.tlg029.1st1K-grc1.28.9>	ὁ ἐκκλίνων τὸ οὖς αὐτοῦ μὴ εἰσακοῦσαι νόμου, καὶ αὐτὸς τὴν προσευχὴν αὐτοῦ ἐβδέλυκται.
<septuaginta.proverbia urn:cts:greekLit:tlg0527.tlg029.1st1K-grc1.28.10>	ὃς πλανᾷ εὐθεῖς ἐν ὁδῷ κακῇ εἰς διαφθορὰν αὐτὸς ἐμπεσεῖται, οἱ δὲ ἄνομοι διελεύσονται ἀγαθὰ καὶ οὐκ εἰσελεύσονται εἰς αὐτά.
<septuaginta.proverbia urn:cts:greekLit:tlg0527.tlg029.1st1K-grc1.28.11>	σοφὸς παρʼ ἑαυτῷ ἀνὴρ πλούσιος, πένης δὲ νοήμων καταγνώσεται αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.28.12>	διὰ βοήθειαν δικαίων πολλὴ γίνεται δόξα, ἐν δὲ τόποις ἀσεβῶν ἁλίσκονται ἄνθρωποι.
<septuaginta.proverbia urn:cts:greekLit:tlg0527.tlg029.1st1K-grc1.28.13>	ὁ ἐπικαλύπτων ἀσέβειαν ἑαυτοῦ οὐκ εὐοδωθήσεται, ὁ δὲ ἐξηγούμενος ἐλέγχους ἀγαπηθήσεται.
<septuaginta.proverbia urn:cts:greekLit:tlg0527.tlg029.1st1K-grc1.28.14>	μακάριος ἀνὴρ ὃς καταπτήσσει πάντα δι᾿ εὐλάβειαν, ὁ δὲ σκληρὸς τὴν καρδίαν ἐμπεσεῖται κακοῖς.
<septuaginta.proverbia urn:cts:greekLit:tlg0527.tlg029.1st1K-grc1.28.15>	λέων πεινῶν καὶ λύκος διψῶν ὃς τυραννεῖ πτωχὸς ὢν ἔθνους πενιχροῦ.
<septuaginta.proverbia urn:cts:greekLit:tlg0527.tlg029.1st1K-grc1.28.16>	βασιλεὺς ἐνδεὴς προσόδων μέγας συκοφάντης, ὁ δὲ μισῶν ἀδικίαν μακρὸν χρόνον ζήσεται.
<septuaginta.proverbia urn:cts:greekLit:tlg0527.tlg029.1st1K-grc1.28.17>	ἄνδρα τὸν ἐν αἰτίᾳ φόνου ὁ ἐγγυώμενος φυγὰς ἔσται καὶ οὐκ ἐν ἀσφαλείᾳ.
<septuaginta.proverbia urn:cts:greekLit:tlg0527.tlg029.1st1K-grc1.28.17a>	aπαίδευε υἱὸν καὶ ἀγαπήσει σε, καὶ δώσει κόσμον τῇ σῇ ψυχῇ· οὐ μὴ ὑπακούσῃς ἔθνει παρανόμῳ.
<septuaginta.proverbia urn:cts:greekLit:tlg0527.tlg029.1st1K-grc1.28.18>	ὁ πορευόμενος δικαίως βεβοήθηται, ὁ δὲ σκολιαῖς ὁδοῖς πορευόμενος ἐμπλακήσεται.
<septuaginta.proverbia urn:cts:greekLit:tlg0527.tlg029.1st1K-grc1.28.19>	ὁ ἐργαζόμενος τὴν ἑαυτοῦ γῆν πλησθήσεται ἄρτων, ὁ δὲ διώκων σχολὴν πλησθήσεται πενίας.
<septuaginta.proverbia urn:cts:greekLit:tlg0527.tlg029.1st1K-grc1.28.20>	ἀνὴρ ἀξιόπιστος πολλὰ εὐλογηθήσεται, ὁ δὲ κακὸς οὐκ ἀτιμώρητος ἔσται.
<septuaginta.proverbia urn:cts:greekLit:tlg0527.tlg029.1st1K-grc1.28.21>	ὃς οὐκ αἰσχύνεται πρόσωπα δικαίων οὐκ ἀγαθός, ὁ τοιοῦτος ψωμοῦ ἄρτου ἀποδώσεται ἄνδρα.
<septuaginta.proverbia urn:cts:greekLit:tlg0527.tlg029.1st1K-grc1.28.22>	σπεύδει πλουτεῖν ἀνὴρ βάσκανος, καὶ οὐκ οἶδεν ὅτι ἐλεήμων κρατήσει αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.28.23>	ὁ ἐλέγχων ἀνθρώπου ἱδοὺς χάριτας ἕξει μᾶλλον τοῦ γλωσσοχαριτοῦντος.
<septuaginta.proverbia urn:cts:greekLit:tlg0527.tlg029.1st1K-grc1.28.24>	ὃς ἀποβάλλεται πατέρα ἢ μητέρα καὶ δοκεῖ μὴ ἁμαρτάνειν, οὗτος κοινωνός ἐστιν ἀνδρὸς ἀσεβοῦς.
<septuaginta.proverbia urn:cts:greekLit:tlg0527.tlg029.1st1K-grc1.28.25>	ἄπιστος ἀνὴρ κρίνει εἰκῆ, ὃς δὲ πέποιθεν ἐπὶ Κύριον ἐν ἐπιμελείᾳ ἔσται.
<septuaginta.proverbia urn:cts:greekLit:tlg0527.tlg029.1st1K-grc1.28.26>	ὃς πέποιθεν θρασείᾳ καρδίᾳ, ὁ τοιοῦτος ἄφρων· ὃς δὲ πορεύεται σοφίᾳ σωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.28.27>	ὃς δίδωσιν πτωχοῖς οὐκ ἐνδεηθήσεται, ὃς δὲ ἀποστρέφει τὸν ὀφθαλμὸν αὐτοῦ ἐν πολλῇ ἀπορίᾳ ἔσται.
<septuaginta.proverbia urn:cts:greekLit:tlg0527.tlg029.1st1K-grc1.28.28>	ἐν τόποις ἀσεβῶν στένουσι δίκαιοι, ἐν δὲ τῇ ἐκείνων ἀπωλείᾳ πληθυνθήσονται δίκαιοι.
<septuaginta.proverbia urn:cts:greekLit:tlg0527.tlg029.1st1K-grc1.29.1>	κρείσσων ἀνὴρ ἐλέγχων ἀνδρὸς σκληροτραχήλου, ἐξαπίνης γὰρ φλεγομένου αὐτοῦ οὐκ ἔστιν ἴασις.
<septuaginta.proverbia urn:cts:greekLit:tlg0527.tlg029.1st1K-grc1.29.2>	ἐγκωμιαζομένων δικαίων εὐφρανθήσονται λαοί, ἀρχόντων δε ἀσεβῶν στένουσιν ἄνδρες.
<septuaginta.proverbia urn:cts:greekLit:tlg0527.tlg029.1st1K-grc1.29.3>	ἀνδρὸς φιλοῦντος σοφίαν εὐφραίνεται πατὴρ αὐτοῦ, ὃς δὲ ποιμαίνει πόρνας ἀπολεῖ πλοῦτον.
<septuaginta.proverbia urn:cts:greekLit:tlg0527.tlg029.1st1K-grc1.29.4>	βασιλεὺς δίκαιος ἀνίστησιν χώραν, ἀνὴρ δὲ παράνομος κατασκάπτει.
<septuaginta.proverbia urn:cts:greekLit:tlg0527.tlg029.1st1K-grc1.29.5>	ὃς παρασκευάζεται ἐπὶ πρόσωπον τοῦ ἑαυτοῦ φίλου δίκτυον, περιβάλλει αὐτὸ τοῖς ἑαυτοῦ ποσίν.
<septuaginta.proverbia urn:cts:greekLit:tlg0527.tlg029.1st1K-grc1.29.6>	ἁμαρτάνοντι ἀνδρὶ μεγάλη παγίς, δίκαιος δὲ ἐν χαρᾷ καὶ ἐν εὐφροσύνῃ ἔσται.
<septuaginta.proverbia urn:cts:greekLit:tlg0527.tlg029.1st1K-grc1.29.7>	ἐπίσταται δίκαιος κρίνειν πενιχροῖς, ὁ δὲ ἀσεβὴς οὐ νοεῖ γνῶσιν, καὶ πτωχῷ οὐχ ὑπάρχει νοῦς ἐπιγνώμων.
<septuaginta.proverbia urn:cts:greekLit:tlg0527.tlg029.1st1K-grc1.29.8>	ἄνδρες ἄνομοι ἐξέκαυσαν πόλιν, σοφοὶ δὲ ἀπέστρεψαν ὀργήν.
<septuaginta.proverbia urn:cts:greekLit:tlg0527.tlg029.1st1K-grc1.29.9>	ἀνὴρ σοφὸς κρίνει ἔθνη, ἀνὴρ δὲ φαῦλος ὀργιζόμενος καταγελᾶται καὶ οὐ καταπτήσσει.
<septuaginta.proverbia urn:cts:greekLit:tlg0527.tlg029.1st1K-grc1.29.10>	ἄνδρες αἱμάτων μέτοχοι μισοῦσιν ὅσιον, οἱ δὲ εὐθεῖς ἐκζητήσουσιν ψυχὴν αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.29.11>	ὅλον τὸν θυμὸν αὐτοῦ ἐκφέρει ἄφρων, σοφὸς δὲ ταμιεύεται κατὰ μέρος.
<septuaginta.proverbia urn:cts:greekLit:tlg0527.tlg029.1st1K-grc1.29.12>	βασιλέως ἐπακούοντος λόγον ἄδικον, πάντες οἱ ὑπʼ αὐτὸν παράνομοι.
<septuaginta.proverbia urn:cts:greekLit:tlg0527.tlg029.1st1K-grc1.29.13>	δανιστοῦ καὶ χρεοφιλέτου ἀλλήλοις συνελθόντων, ἐπισκοπὴν ἀμφοτέρων ποιεῖται ὁ κύριος.
<septuaginta.proverbia urn:cts:greekLit:tlg0527.tlg029.1st1K-grc1.29.14>	βασιλέως ἐν ἀληθείᾳ κρίνοντος πτωχούς, ὁ θρόνος αὐτοῦ εἰς μαρτύριον κατασταθήσεται.
<septuaginta.proverbia urn:cts:greekLit:tlg0527.tlg029.1st1K-grc1.29.15>	πληγαὶ καὶ ἔλεγχοι διδόασιν σοφίαν, παῖς δὲ πλανώμενος αἰσχύνει γονεῖς αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.29.16>	πολλῶν ὄντων ἀσεβῶν πολλαὶ γίνονται ἁμαρτίαι, οἱ δὲ δίκαιοι ἐκείνων πιπτόντων κατάφοβοι γίνονται.
<septuaginta.proverbia urn:cts:greekLit:tlg0527.tlg029.1st1K-grc1.29.17>	παίδευε υἱόν σου καὶ ἀναπαύσει σε, καὶ δώσει κόσμον τῇ ψυχῇ σου.
<septuaginta.proverbia urn:cts:greekLit:tlg0527.tlg029.1st1K-grc1.29.18>	οὐ μὴ ὑπάρξῃ ἐξηγητὴς ἔθνει παρανόμῳ, ὁ δὲ φυλάσσων τὸν νόμον μακαριστός.
<septuaginta.proverbia urn:cts:greekLit:tlg0527.tlg029.1st1K-grc1.29.19>	λόγοις οὐ παιδευθήσεται οἰκέτης σκληρός· ἐὰν γὰρ καὶ νοήσῃ, ἀλλʼ οὐχ ὑπακούσεται.
<septuaginta.proverbia urn:cts:greekLit:tlg0527.tlg029.1st1K-grc1.29.20>	ἐὰν ἴβῃς ἄνδρα ταχὺν ἐν λόγοις, γίνωσκε ὅτι ἐλπίδα ἔχει μᾶλλον ἄφρων αὐτοῦ.
<septuaginta.proverbia urn:cts:greekLit:tlg0527.tlg029.1st1K-grc1.29.21>	ὃς κατασπαταλᾷ ἐκ παιδὸς οἰκέτης ἔσται, ἔσχατον δὲ ὀδυνηθήσεται ἐφʼ ἑαυτῷ.
<septuaginta.proverbia urn:cts:greekLit:tlg0527.tlg029.1st1K-grc1.29.22>	ἀνὴρ θυμώδης ἐγείρει νεῖκος, ἀνὴρ δὲ ὀργίλος ἐξώρυξεν ἁμαρτίας.
<septuaginta.proverbia urn:cts:greekLit:tlg0527.tlg029.1st1K-grc1.29.23>	ὕβρις ἄνδρα ταπεινοῖ, τοὺς δὲ ταπεινόφρονας ἐρείδει δόξῃ Κύριος.
<septuaginta.proverbia urn:cts:greekLit:tlg0527.tlg029.1st1K-grc1.29.24>	ὃς μερίζεται κλέπτῃ, μισεῖ τὴν ἑαυτοῦ ψυχήν· ἐὰν δὲ ὅρκου προτεθέντος ἀκούσαντες μὴ ἀναγγείλωσιν,
<septuaginta.proverbia urn:cts:greekLit:tlg0527.tlg029.1st1K-grc1.29.25>	φοβηθέντες καὶ αἰσχυνθέντες ἀνθρώπους ὑπεσκελίσθησαν· ὁ δὲ πεποιθὼς ἐπὶ Κυρίῳ εὐφρανθήσεται. ἀσέβεια ἀνδρὶ δίδωσιν σφάλμα, ὃς δὲ πέποιθεν ἐπὶ τῷ δεσπότῃ σωθήσεται.
<septuaginta.proverbia urn:cts:greekLit:tlg0527.tlg029.1st1K-grc1.29.26>	πολλοὶ θεραπεύουσιν πρόσωπα ἡγουμένων, παρὰ δὲ Κυρίου γίνεται τὸ δίκαιον ἀνδρί.
<septuaginta.proverbia urn:cts:greekLit:tlg0527.tlg029.1st1K-grc1.29.27>	βδέλυγμα δίκαιος ἀνὴρ ἀδίκῳ, βδέλυγμα δὲ ἀνόμῳ κατευθύνουσα ὁδός.
<septuaginta.proverbia urn:cts:greekLit:tlg0527.tlg029.1st1K-grc1.29.28>	Γυναῖκα ἀνδρείαν τίς εὑρήσει; τιμιωτέρα δέ ἐστιν λίθων πολυτελῶν ἡ τοιαύτη.
<septuaginta.proverbia urn:cts:greekLit:tlg0527.tlg029.1st1K-grc1.29.29>	θαρσεῖ ἐπʼ αὐτῇ ἡ καρδία τοῦ ἀνδρὸς αὐτῆς, ἡ τοιαύτη καλῶν σκύλων οὐκ ἀπορήσει·
<septuaginta.proverbia urn:cts:greekLit:tlg0527.tlg029.1st1K-grc1.29.30>	ἐνεργεῖ γὰρ τῷ ἀνδρὶ ἀγαθὰ πάντα τὸν βίον.
<septuaginta.proverbia urn:cts:greekLit:tlg0527.tlg029.1st1K-grc1.29.31>	μηρυομένη ἔρια καὶ λίνον ἐποίησεν εδχρηστον ταῖς χερσὶν αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.29.32>	ἐγένετο ὡσεὶ ναῦς ἐμπορευομένη μακρόθεν· συνάγει δὲ αὕτη τὸν βίον,
<septuaginta.proverbia urn:cts:greekLit:tlg0527.tlg029.1st1K-grc1.29.33>	καὶ ἀνίσταται ἐκ νυκτῶν. καὶ ἔδωκεν βρώματα τῷ οἴκῳ καὶ ἔργα ταῖς θεραπαίναις.
<septuaginta.proverbia urn:cts:greekLit:tlg0527.tlg029.1st1K-grc1.29.34>	θεωρήσασα γεώργιον ἐπρίατο, ἀπὸ δὲ καρπῶν χειρῶν αὐτῆς κατεφύτευσεν κτῆμα.
<septuaginta.proverbia urn:cts:greekLit:tlg0527.tlg029.1st1K-grc1.29.35>	ἀναζωσαμένη ἰσχυρῶς τὴν ὀσφὺν αὐτῆς ἤρεισεν τοὺς βραχίονας αὐτῆς εἰς ἔργον.
<septuaginta.proverbia urn:cts:greekLit:tlg0527.tlg029.1st1K-grc1.29.36>	καὶ ἐγεύσατο ὅτι καλόν ἐστιν τὸ ἐργάζεσθαι, καὶ οὐκ ἀποσβέννυται ὁ λύχνος αὐτῆς ὅλην τὴν νύκτα.
<septuaginta.proverbia urn:cts:greekLit:tlg0527.tlg029.1st1K-grc1.29.37>	τοὺς πήχεις αὐτῆς ἐκτείνει ἐπὶ τὰ συμφέροντα, τὰς δὲ χεῖρας αὐτῆς ἐρείδει εἰς ἄτρακτον.
<septuaginta.proverbia urn:cts:greekLit:tlg0527.tlg029.1st1K-grc1.29.38>	χεῖρας δὲ αὐτῆς διήνοιξεν πένητι, καρπὸν δὲ ἐξέτεινεν πτωχῷ.
<septuaginta.proverbia urn:cts:greekLit:tlg0527.tlg029.1st1K-grc1.29.39>	οὐ φροντίζει τῶν ἐν οἴκῳ ὁ ἀνὴρ αὐτῆς ὅταν που χρονίζῃ, πάντες γὰρ οἱ παρʼ αὐτῆς ἐνδιδύσκονται.
<septuaginta.proverbia urn:cts:greekLit:tlg0527.tlg029.1st1K-grc1.29.40>	δισσὰς χλαίνας ἐποίησεν τῷ ἀνδρὶ αὐτῆς, ἐκ δὲ βύσσου καὶ πορφύρας ἑαυτῇ ἐνδύματα.
<septuaginta.proverbia urn:cts:greekLit:tlg0527.tlg029.1st1K-grc1.29.41>	περίβλεπτος δὲ γίνεται ἐν πύλαις ὁ ἀνὴρ αὐτῆς, ἡνίκα ἂν καθίσῃ ἐν συνεδρίῳ μετὰ τῶν γερόντων κατοίκων τῆς γῆς.
<septuaginta.proverbia urn:cts:greekLit:tlg0527.tlg029.1st1K-grc1.29.42>	σινδόνας ἐποίησεν καὶ ἀπέδοτο, περιζώματα τοῖς Χαναναίοις.
<septuaginta.proverbia urn:cts:greekLit:tlg0527.tlg029.1st1K-grc1.29.43>	στόμα αὐτῆς διήνοιξεν προσεχόντως καὶ ἐννόμως, καὶ τάξιν ἐστείλατο τῇ γλώσσῃ αὐτῆς.
<septuaginta.proverbia urn:cts:greekLit:tlg0527.tlg029.1st1K-grc1.29.44>	ἰσχὺν καὶ εὐπρέπειαν ἐνεδύσατο, καὶ εὐφράνθη ἐν ἡμέραις ἐσχάταις.
<septuaginta.proverbia urn:cts:greekLit:tlg0527.tlg029.1st1K-grc1.29.45>	στεγναὶ διατριβαὶ οἴκων αὐτῆς, σῖτα δὲ ὀκνηρὰ οὐκ ἔφαγεν. τὸ στόμα δὲ ἀνοίγει σοφοῖς νομοθέσμως,
<septuaginta.proverbia urn:cts:greekLit:tlg0527.tlg029.1st1K-grc1.29.46>	ἡ δὲ ἐλεημοσύνη αὐτῆς ⁴⁶ἀνέστησεν τὰ τέκνα αὐτῆς καὶ ἐπλούτησαν, καὶ ὁ ἀνὴρ αὐτῆς ᾔνεσεν αὐτήν
<septuaginta.proverbia urn:cts:greekLit:tlg0527.tlg029.1st1K-grc1.29.47>	Πολλαὶ θυγατέρες ἐκτήσαντο πλοῦτον, πολλαὶ ἐποίησαν δυνατά· σὺ δὲ ὑπέρκεισαι καὶ ὑπερῆρας πάσας.
<septuaginta.proverbia urn:cts:greekLit:tlg0527.tlg029.1st1K-grc1.29.48>	§⁴⁸ψευδεῖς ἀρέσκειαι καὶ μάταιον κάλλος γυναικός· γυνὴ γὰρ συνετὴ εὐλογεῖται, φόβον δὲ Κυρίου αὕτη αἰνείτω.
<septuaginta.proverbia urn:cts:greekLit:tlg0527.tlg029.1st1K-grc1.29.49>	δότε αὐτῇ ἀπὸ καρπῶν χειλέων αὐτῆς, καὶ αἰνείσθω ἐν πύλαις ὁ ἀνὴρ αὐτῆς.