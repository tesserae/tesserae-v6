<.ecclesiasticus urn:cts:greekLit:tlg0527.tlg034.1st1K-grc1.praef.1>	Σοφία Ἰησοῦ υἱοῦ Σιράχ:
<.ecclesiasticus urn:cts:greekLit:tlg0527.tlg034.1st1K-grc1.praef.2>	Ἰησοῦς οὗτος Σιρὰχ μὲν ἦν υἱός, ἔγγονος δὲ Ἰησοῦ ὁμωνύμου αὐτῷ· οὗτος οὖν ἐν χρόνοις κάτω γέγονε μετὰ τὴν αἰχμαλωσίαν καὶ ἀνάκλησιν, καὶ μετὰ τοὺς προφήτας σχεδὸν ἅπαντας· ὁ οὖν πάππος αὐτοῦ Ἰησοῦς, καθὰ καὶ αὐτὸς μαρτυριῶ, φιλόπονός τε γέγονεν ἀνὴρ ἐν Ἑβραίοις καὶ φρονιμώτατος, ὃς οὐ μόνον τὰ ἑτέρων τῶν πρὸ αὐτοῦ συνετῶν ἀνδρῶν ἀποφθέγματα συνήγαγεν, ἀλλὰ καὶ αὐτὸς ἴδιά τινα ἀπεφθέγξατο, πολλῆς συνέσεως καὶ σοφίας γέμοντα· ἐπεὶ οὖν τὴν βίβλον ταύτην ὁ πρῶτος Ἰησοῦς σχεδόν τι συνειλεγμένην καταλιπὼν ἐξ ἀνθρώπων ᾤχετο, Σιρὰχ οὗτος μετ’ αὐτὸν πάλιν λαβὼν τῷ οἰκείῳ παιδὶ κατέλιπεν Ἰησοῦ· ὃς δὴ αὐτῆς λαβόμενος, εἰς ἓν ἅπασαν ἐναρμόνιον σύνταγμα συνήγαγε, σοφίαν ἐπί τε αὐτοῦ καὶ τῷ τοῦ πατρὸς ἀλλὰ μὴν καὶ τᾷ πάππου ὀνόματι ἐκληκώς, ἐξ αὐτοῦ τοῦ τῆς σοφίας ὀνόματος ἀγαπητῶς μᾶλλον ἔχειν τὸν ἀκροατὴν πρὸς τὴν αὐτῆς τῆς βίβλου μελέτην ἐπισπώμενος. λόγους οὖν φρονήσεως αἰνίγματά τε καὶ παραβολὰς περιέχει, καὶ μερικάς τινας παλαιὰς θεοφιλεῖς ἱστορίας, περί τε ἀνδρῶν εὐαρεστησάντων τῷ θεῷ, καὶ εὐχὴν καὶ ὕμνον αὐτοῦ· ἔτι δὲ ὧν ὁ θεὸς εὐεργεσιῶν ἠξίωσε τὸν λαὸν αὐτοῦ, καὶ ὧν ἔπλησε κακῶν τοὺς ἐχθροὺς αὐτῶν. ὀπαδὸς τοῦ Σολόμωντος οὗτος ὁ Ἰησοῦς γέγονεν, οὐδὲν ἧττον ἐκείνου περὶ τὴν σοφίαν καὶ παιδείαν εὐδοκιμήσας, πολυμαθὴς ἀληθῶς καὶ ὢν καὶ καλούμενος.
<.ecclesiasticus urn:cts:greekLit:tlg0527.tlg034.1st1K-grc1.1.1>	Πᾶσα σοφία παρὰ κυρίου, καὶ μετ’ αὐτοῦ ἐστιν εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.1.2>	ἄμμον θαλασσῶν καὶ σταγόνας ὑετοῦ καὶ ἡμέρας αἰῶνος τίς ἐξαριθμήσει;
<.ecclesiasticus urn:cts:greekLit:tlg0527.tlg034.1st1K-grc1.1.3>	ὕψος οὐρανοῦ καὶ πλάτος γῆς καὶ ἄβυσσον καὶ σοφίαν τίς ἐξιχνιάσει;
<.ecclesiasticus urn:cts:greekLit:tlg0527.tlg034.1st1K-grc1.1.4>	προτέρα πάντων ἔκτισται σοφία, καὶ σύνεσις φρονήσεως ἐξ αἰῶνος.
<.ecclesiasticus urn:cts:greekLit:tlg0527.tlg034.1st1K-grc1.1.5>	πηγὴ σοφίας λόγος θεοῦ ἐν ὑψίστοις· καὶ αἱ πορεῖαι αὐτῆς ἐντολαὶ αἰώνιοι.
<.ecclesiasticus urn:cts:greekLit:tlg0527.tlg034.1st1K-grc1.1.6>	ῥίζα σοφίας τίνι ἀπεκαλύφθη;
<.ecclesiasticus urn:cts:greekLit:tlg0527.tlg034.1st1K-grc1.1.7>	καὶ τὰ πανουργεύματα αὐτῆς τίς ἔγνω;
<.ecclesiasticus urn:cts:greekLit:tlg0527.tlg034.1st1K-grc1.1.8>	εἷς ἐστι σοφός, φοβερὸς σφόδρα, καθήμενος ἐπὶ τοῦ θρόνου αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.1.9>	κύριος αὐτὸς ἔκτισεν αὐτήν, καὶ εἶδε καὶ ἐξηρίθμησεν αὐτήν, καὶ ἐξέχεεν αὐτὴν ἐπὶ πάντα τὰ ἔργα αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.1.10>	μετὰ πάσης σαρκὸς κατὰ τὴν δόσιν αὐτοῦ, καὶ ἐχορήγησεν αὐτὴν τοῖς ἀγαπῶσιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.1.11>	φόβος κυρίου δόξα καὶ καὶ εὐφροσύνη καὶ στέφανος ἀγαλλιάματος.
<.ecclesiasticus urn:cts:greekLit:tlg0527.tlg034.1st1K-grc1.1.12>	φόβος κυρίου τέρψει καρδίαν, καὶ δώσει εὐφροσύνην καὶ χαρὰν καὶ μακροημέρευσιν.
<.ecclesiasticus urn:cts:greekLit:tlg0527.tlg034.1st1K-grc1.1.13>	τῷ φοβουμένῳ τὸν κύριον εὖ ἔσται ἐπ’ ἐσχάτων, καὶ ἐν ἡμέρᾳ τελευτῆς αὐτοῦ εὐλογηθήσεται.
<.ecclesiasticus urn:cts:greekLit:tlg0527.tlg034.1st1K-grc1.1.14>	ἀρχὴ σοφίας φοβεῖσθαι τὸν κύριον, καὶ μετὰ πιστῶν ἐν μήτρᾳ συνεκτίσθη αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.1.15>	μετὰ ἀνθρώπων θεμέλιον αἰῶνος ἐνόσσευσε, καὶ μετὰ τοῦ σπέρματος αὐτῶν ἐμπιστευθήσεται.
<.ecclesiasticus urn:cts:greekLit:tlg0527.tlg034.1st1K-grc1.1.16>	πλησμονὴ σοφίας φοβεῖσθαι τὸν κύριον, καὶ μεθύσκει αὐτοὺς ἀπὸ τῶν καρπῶν αὐτῆς·
<.ecclesiasticus urn:cts:greekLit:tlg0527.tlg034.1st1K-grc1.1.17.1>	πάντα τὸν οἶκον αὐτῶν ἐνέπλησεν ἐπιθυμημάτων αὐτῆς, καὶ τὰ ἀποδοχεῖα ἀπὸ τῶν γενημάτων αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.1.17.2>	ἀμφότερα δέ ἐστι δῶρα θεοῦ εἰς εἰρήνην.
<.ecclesiasticus urn:cts:greekLit:tlg0527.tlg034.1st1K-grc1.1.18>	στέφανος σοφίας φοβεῖσθαι τὸν κύριον, ἀναθάλλων εἰρήνην καὶ ὑγίειαν ἰάσεως. πλατύνει δὲ καύχησιν τοῖς ἀγαπῶσιν αὐτόν·
<.ecclesiasticus urn:cts:greekLit:tlg0527.tlg034.1st1K-grc1.1.19>	ἐπιστήμην καὶ γνῶσιν συνέσεως ἐξώμβρισεν ἡ σοφία, καὶ δόξαν κρατούντων αὐτὴν ἀνύψωσε.
<.ecclesiasticus urn:cts:greekLit:tlg0527.tlg034.1st1K-grc1.1.20>	ῥίζα σοφίας φοβεῖσθαι τὸν κύριον, καὶ οἱ κλάδοι αὐτῆς μακροημέρευσις. φόβος κυρίου ἀπωθεῖται ἁμαρτήματα, παραμένων δὲ ἀποστρέφει ὀργήν·
<.ecclesiasticus urn:cts:greekLit:tlg0527.tlg034.1st1K-grc1.1.21>	οὐ δυνήσεται θυμώδης ἀνὴρ δικαιωθῆναι·
<.ecclesiasticus urn:cts:greekLit:tlg0527.tlg034.1st1K-grc1.1.22>	ἡ γὰρ ῥοπὴ τοῦ θυμοῦ αὐτοῦ πτῶσις αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.1.23>	ἕως καιροῦ ἀνέξεται μακρόθυμος, καὶ ὕστερον αὐτῷ ἀναδώσει εὐφροσύνη.
<.ecclesiasticus urn:cts:greekLit:tlg0527.tlg034.1st1K-grc1.1.24>	ἕως καιροῦ κρύψει τοὺς λόγους αὐτοῦ, καὶ χείλη πολλῶν ἐκδιηγήσεται σύνεσιν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.1.25>	ἐν θησαυροῖς σοφίας παραβολαὶ ἐπιστήμης, βδέλυγμα δὲ ἁμαρτωλῷ θεοσέβεια.
<.ecclesiasticus urn:cts:greekLit:tlg0527.tlg034.1st1K-grc1.1.26>	ἐπιθυμήσας σοφίαν διατήρησον ἐντολάς, καὶ Κύριος χορηγήσει σοι αὐτήν.
<.ecclesiasticus urn:cts:greekLit:tlg0527.tlg034.1st1K-grc1.1.27>	σοφία γὰρ καὶ παιδεία φόβος κυρίου, καὶ εὐδοκία αὐτοῦ πίστις καὶ πρᾳότης.
<.ecclesiasticus urn:cts:greekLit:tlg0527.tlg034.1st1K-grc1.1.28>	μὴ ἀπειθήσῃς φόβῳ Κυρίου ἐνδεὴς ὤν, καὶ μὴ προσέλθῃς αὐτῷ ἐν καρδίᾳ δισσῇ.
<.ecclesiasticus urn:cts:greekLit:tlg0527.tlg034.1st1K-grc1.1.29>	μὴ ὑποκριθῇς ἐν στόμασιν ἀνθρώπων, καὶ ἐν τοῖς χείλεσί σου μὴ πρόσεχε.
<.ecclesiasticus urn:cts:greekLit:tlg0527.tlg034.1st1K-grc1.1.30>	μὴ ἐξύψου σεαυτόν, ἵνα μὴ πέσῃς καὶ ἐπαγάγῃς τῇ ψυχῇ σου ἀτιμίαν,
<.ecclesiasticus urn:cts:greekLit:tlg0527.tlg034.1st1K-grc1.1.31>	καὶ ἀποκαλύψει κύριος τὰ κρυπτά σου πάντα, καὶ ἐν μέσῳ συναγωγῆς καταβαλεῖ σε. ὅτι οὐ προσῆλθες ἐν ἀληθείᾳ τῷ φόβῳ τοῦ κυρίου, καὶ ἢ καρδία σου πλήρης δόλου.
<.ecclesiasticus urn:cts:greekLit:tlg0527.tlg034.1st1K-grc1.2.1>	τέκνον, εἰ προσέρχῃ δουλεύειν τῷ κυρίῳ, ἑτοίμασον τὴν ψυχήν σου εἰς πειρασμόν.
<.ecclesiasticus urn:cts:greekLit:tlg0527.tlg034.1st1K-grc1.2.2>	εὔθυνον τὴν καρδίαν σου καὶ καρτέρησον, καὶ μὴ σπεύσῃς ἐν καιρῷ ἐπαγωγῆς·
<.ecclesiasticus urn:cts:greekLit:tlg0527.tlg034.1st1K-grc1.2.3>	κολλήθητι αὐτῷ καὶ μὴ ἀποστῇς, ἵνα αὐξηθῇς ἐπ’ ἐσχάτων σου.
<.ecclesiasticus urn:cts:greekLit:tlg0527.tlg034.1st1K-grc1.2.4>	πᾶν ὃ ἐὰν ἐπαχθῇ σοι δέξαι ἀσμένως, καὶ ἐν ἀλλάγματι ταπεινώσεως σου μακροθύμησον·
<.ecclesiasticus urn:cts:greekLit:tlg0527.tlg034.1st1K-grc1.2.5>	ὅτι ἐν πυρὶ δοκιμάζεται χρυσός, καὶ ἄνθρωποι δεκτοὶ ἐν καμίνῳ ταπεινώσεως.
<.ecclesiasticus urn:cts:greekLit:tlg0527.tlg034.1st1K-grc1.2.6>	πίστευσον αὐτῷ καὶ ἀντιλήψεταί σου·
<.ecclesiasticus urn:cts:greekLit:tlg0527.tlg034.1st1K-grc1.2.7>	καὶ εὔθυνον τὰς ὁδούς σου καὶ ἔλπισον ἐπ’ αὐτόν.
<.ecclesiasticus urn:cts:greekLit:tlg0527.tlg034.1st1K-grc1.2.8>	οἱ φοβούμενοι τὸν κύριον, πιστεύσατε αὐτῷ καὶ οὐ μὴ πταίσῃ ὁ μισθὸς ὑμῶν. οἱ φοβούμενοι τὸν κύριον, ἐλπίσατε εἰς ἀγαθά, καὶ εἰς εὐφροσύνην αἰῶνος καὶ ἐλέους.
<.ecclesiasticus urn:cts:greekLit:tlg0527.tlg034.1st1K-grc1.2.9>	οἱ φοβούμενοι τὸν κύριον, ἀναμείνατε τὸ ἔλεος αὐτοῦ, καὶ μὴ ἐκκλίνητε, ἵνα μὴ πέσητε.
<.ecclesiasticus urn:cts:greekLit:tlg0527.tlg034.1st1K-grc1.2.10>	ἐμβλέψατε εἰς ἀρχαίας γενεὰς καὶ ἴδετε· τίς ἐνεπίστευσε κυρίῳ καὶ κατῃσχύνθη ; ἢ τίς ἐνέμεινε τῷ φόβῳ αὐτοῦ καὶ ἐγκατελείφθη; ἢ τίς ἐπεκαλέσατο αὐτόν, καὶ ὑπερεῖδεν αὐτόν;
<.ecclesiasticus urn:cts:greekLit:tlg0527.tlg034.1st1K-grc1.2.11>	διότι οἰκτίρμων καὶ ἐλεήμων ὁ κύριος, μακρόθυμος καὶ πολυέλεος, καὶ ἀφίησιν ἁμαρτίας καὶ σώζει ἐν καιρῷ θλίψεως.
<.ecclesiasticus urn:cts:greekLit:tlg0527.tlg034.1st1K-grc1.2.12>	οὐαὶ καρδίαις δειλαῖς καὶ χερσὶ παρειμέναις, καὶ ἁμαρτωλῷ ἐπιβαίνοντι δύο τρίβους.
<.ecclesiasticus urn:cts:greekLit:tlg0527.tlg034.1st1K-grc1.2.13>	οὐαὶ καρδίᾳ παρειμένη, ὅτι οὐ πιστεύει· διὰ τοῦτο οὐ σκεπασθήσεται.
<.ecclesiasticus urn:cts:greekLit:tlg0527.tlg034.1st1K-grc1.2.14>	οὐαὶ ὑμῖν τοῖς ἀπολωλεκόσι τὴν ὑπομονήν· καὶ τί ποιήσετε ὅταν ἐπισκέπτηται κύριος;
<.ecclesiasticus urn:cts:greekLit:tlg0527.tlg034.1st1K-grc1.2.15>	οἱ φοβούμενοι κύριον οὐκ ἀπειθήσουσι ῥήμασιν αὐτοῦ, καὶ οἱ ἀγαπῶντες αὐτὸν συντηρήσουσι τὰς ὁδοὺς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.2.16>	οἱ φοβούμενοι Κύριον ζητήσουσιν εὐδοκίαν παρ’ αὐτοῦ, καὶ οἱ ἀγαπῶντες αὐτὸν πλησθήσονται τοῦ νόμου.
<.ecclesiasticus urn:cts:greekLit:tlg0527.tlg034.1st1K-grc1.2.17>	οἱ φοβούμενοι κύριον ἑτοιμάσουσι καρδίας αὐτῶν, καὶ ἐνώπιον αὐτοῦ ταπεινώσουσι τὰς ψυχὰς αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.2.18>	ἐμπεσούμεθα εἰς χεῖρας θεοῦ καὶ οὐκ εἰς χεῖρας ἀνθρώπων· ὡς γὰρ ἡ μεγαλωσύνη αὐτοῦ, οὕτως καὶ τὸ ἔλεος αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.3.1>	ἐμοῦ τοῦ πατρὸς ἀκούσατε, τέκνα, καὶ οὕτως ποιήσατε, ἵνα σωθῆτε.
<.ecclesiasticus urn:cts:greekLit:tlg0527.tlg034.1st1K-grc1.3.2>	ὁ γὰρ κύριος ἐδόξασε πατέρα ἐπὶ τέκνοις, καὶ κρίσιν μητρὸς ἐστεπρέωσεν ἐφ’ υἱούς.
<.ecclesiasticus urn:cts:greekLit:tlg0527.tlg034.1st1K-grc1.3.3>	ὁ τιμῶν πατέρα ἐξιλάσεται ἁμαρτίας· καὶ ὡς ἀποθησαυρίζων ὁ δοξάζων μητέρα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.3.4>	ὁ τιμῶν πατέρα εὐφρανθήσεται ἐπὶ τέκνοις,
<.ecclesiasticus urn:cts:greekLit:tlg0527.tlg034.1st1K-grc1.3.5>	καὶ ἐν ἡμέρᾳ προσευχῆς αὐτοῦ εἰσακουσθήσεται.
<.ecclesiasticus urn:cts:greekLit:tlg0527.tlg034.1st1K-grc1.3.6>	ὁ δοξάζων πατέρα μακροημερεύσει, καὶ ὁ εἰσακούων κυρίου ἀναπαύσει μητέρα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.3.7>	ὁ φοβούμενος Κύριον τιμήσει πατέρα, καὶ ὡς δεσπόταις δουλεύσει τοῖς γεννήσασιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.3.8>	ἐν ἔργῳ καὶ λόγῳ τίμα τὸν πατέρα σου καὶ τὴν μητέρα, ἵνα ἐπέλθῃ σοι εὐλογία παρ’ αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.3.9>	εὐλογία γὰρ πατρὸς στηρίζει οἴκους τέκνων, κατάρα δὲ μητρὸς ἐκριζοῖ θεμέλια.
<.ecclesiasticus urn:cts:greekLit:tlg0527.tlg034.1st1K-grc1.3.10>	μὴ δοξάζου ἐν ἀτιμίᾳ πατρός σου, οὐ γάρ ἐστί σοι δόξα πατρὸς ἀτιμία·
<.ecclesiasticus urn:cts:greekLit:tlg0527.tlg034.1st1K-grc1.3.11>	ἡ γὰρ δόξα ἀνθρώπου ἐκ τιμῆς πατρὸς αὐτοῦ, καὶ ὄνειδος τέκνοις μήτηρ ἐν ἀδοξίᾳ.
<.ecclesiasticus urn:cts:greekLit:tlg0527.tlg034.1st1K-grc1.3.12>	τέκνον ἀντιλαβοῦ ἐν γήρᾳ πατρός σου, καὶ μὴ λυπήσῃς αὐτὸν ἐν ζωῇ σου.
<.ecclesiasticus urn:cts:greekLit:tlg0527.tlg034.1st1K-grc1.3.13>	καὶ ἐὰν ἀπολείπῃ σύνεσιν, συγγνώμην ἔχε, καὶ μὴ ἀτιμάσῃς αὐτὸν ἐν πάση ἰσχύι σου·
<.ecclesiasticus urn:cts:greekLit:tlg0527.tlg034.1st1K-grc1.3.14>	ἐλεημοσύνη γὰρ πατρός σου οὐκ ἐπιλησθήσεται, καὶ ἀντὶ ἁμαρτιῶν προσανοικοδομηθήσεταί σοι·
<.ecclesiasticus urn:cts:greekLit:tlg0527.tlg034.1st1K-grc1.3.15>	ἐν ἡμέρᾳ θλίψεως ἀναμνησθήσεταί σου· ὡς εὐδία ἐπὶ παγετῷ, οὕτως ἀναλυθήσονταί σου αἱ ἁμαρτίαι.
<.ecclesiasticus urn:cts:greekLit:tlg0527.tlg034.1st1K-grc1.3.16>	ὡς βλάσφημος ὁ ἐγκαταλείπων πατέρα αὐτοῦ, καὶ κεκατηραμένος ὑπὸ κυρίου ὁ παροργίζων μητέρα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.3.17>	τέκνον, τὰ ἔργα σου ἐν πρᾳότητι διεξάγαγε, καὶ ὑπὸ ἀνθρώπου δεκτοῦ ἀγαπηθήσῃ.
<.ecclesiasticus urn:cts:greekLit:tlg0527.tlg034.1st1K-grc1.3.18>	ὅσῳ μέγας εἶ, τοσούτῳ ταπείνου σεαυτόν, καὶ ἔναντι κυρίου εὑρήσεις χάριν.
<.ecclesiasticus urn:cts:greekLit:tlg0527.tlg034.1st1K-grc1.3.19>	πολλοί εἰσιν ὑψηλοὶ καὶ ἐπίδοξοι· ἀλλὰ πρᾳέσιν ἀποκαλύπτεται μυστήρια.
<.ecclesiasticus urn:cts:greekLit:tlg0527.tlg034.1st1K-grc1.3.20>	ὅτι μεγάλη ἡ δυναστεία Κυρίου, καὶ ὑπὸ τῶν ταπεινῶν δοξάζεται.
<.ecclesiasticus urn:cts:greekLit:tlg0527.tlg034.1st1K-grc1.3.21>	χαλεπώτερά σου μὴ ζήτει ἀναισθήτως, καὶ ἰσχυρότερά σου μὴ ἐξέταζε ἀφροσύνῃ.
<.ecclesiasticus urn:cts:greekLit:tlg0527.tlg034.1st1K-grc1.3.22>	ἃ προσετάγη σοι, ταῦτα διανοοῦ ὁσίως· οὐ γάρ ἐστί σοι χρεία τῶν κρυπτῶν βλέπειν ὀφθαλμοῖς.
<.ecclesiasticus urn:cts:greekLit:tlg0527.tlg034.1st1K-grc1.3.23>	ἐν τοῖς περισσοῖς τῶν λόγων σου μὴ περιεργάζου· πλείονα γὰρ συνέσεως ἀνθρώπων ὑπεδείχθη σοι.
<.ecclesiasticus urn:cts:greekLit:tlg0527.tlg034.1st1K-grc1.3.24>	πολλοὺς ἐπλάνησεν ἡ ὑπόληψις αὐτῶν ἡ ματαία, καὶ ὑπόνοια πονηρὰ ὠλίσθησε διανοίας αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.3.25>	κόρας μὴ ἔχων ἀπορήσεις φωτός, γνώσεως δὲ ἀμοιρῶν μὴ ἐπαγγέλλου. καρδία σκληρὰ κακωθήσεται ἐπ’ ἐσχάτων,
<.ecclesiasticus urn:cts:greekLit:tlg0527.tlg034.1st1K-grc1.3.26>	καὶ ὁ ἀγαπῶν κίνδυνον ἐν αὐτῷ ἀπολεῖται.
<.ecclesiasticus urn:cts:greekLit:tlg0527.tlg034.1st1K-grc1.3.27>	καρδία σκληρὰ βαρυνθήσεται πόνοις, καὶ ὁ ἁμαρτωλὸς προσθήσει ἁμαρτίας ἐφ’ ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.3.28.1>	ἐν ἐπαγωγῆ ὑπερηφάνου οὐκ ἔστιν ἴασις,
<.ecclesiasticus urn:cts:greekLit:tlg0527.tlg034.1st1K-grc1.3.28.2>	ὁδοιπορίαι αὐτοῦ ἐκριζωθήσονται, φυτὸν γὰρ πονηρίας ἐρρίζωκεν ἐν αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.3.29>	καρδία συνετοῦ διανοηθή- σεται παραβολήν, καὶ οὖς ἀκροατοῦ ἐπιθυμία σοφοῦ.
<.ecclesiasticus urn:cts:greekLit:tlg0527.tlg034.1st1K-grc1.3.30>	πῦρ φλογιζόμενον ἀποσβέσει ὕδωρ, καὶ ἐν ἐλεημοσύναις ἐξιλάσεται ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.3.31>	καὶ Κύριος ὁ ἀνταποδιδοὺς χάριτας μέμνηται εἰς τὰ μετὰ ταῦτα, καὶ ἐν καιρῷ πτώσεως αὐτοῦ εὑρήσει στήριγμα.
<.ecclesiasticus urn:cts:greekLit:tlg0527.tlg034.1st1K-grc1.4.1>	τέκνον, τὴν ζωὴν τοῦ πτωχοῦ μὴ ἀποστερήσῃς, καὶ μὴ παρελκύσῃς ὀφθαλμοὺς ἐπιδεεῖς.
<.ecclesiasticus urn:cts:greekLit:tlg0527.tlg034.1st1K-grc1.4.2>	ψυχὴν πεινῶσαν μὴ λυπήσῃς, καὶ μὴ παρελκύσῃς ἄνδρα ἐν ἀπορίᾳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.4.3>	καρδίαν παρωρηισμένην μὴ προσταράξῃς, καὶ μὴ παρελκύσῃς δόσιν προσδεομένου.
<.ecclesiasticus urn:cts:greekLit:tlg0527.tlg034.1st1K-grc1.4.4>	ἱκέτην θλιβόμενον μὴ ἀπαναίνου, καὶ μὴ ἀποστρέψῃς τὸ πρόσωπόν σου ἀπὸ πτωχοῦ.
<.ecclesiasticus urn:cts:greekLit:tlg0527.tlg034.1st1K-grc1.4.5>	ἀπὸ δεομένου μὴ ἀποστρέψῃς ὀφθαλμόν, καὶ μὴ δῷς τόπον ἀνθρώπῳ καταράσασθαί σε.
<.ecclesiasticus urn:cts:greekLit:tlg0527.tlg034.1st1K-grc1.4.6>	καταρωμένου γάρ σε ἐν πικρίᾳ ψυχῆς αὐτοῦ, τῆς δεήσεως αὐτοῦ εἰσακούσεται ὁ ποιήσας αὐτόν.
<.ecclesiasticus urn:cts:greekLit:tlg0527.tlg034.1st1K-grc1.4.7>	προσφιλῆ σεαυτὸν ποίει συναγωγῇ, καὶ μεγιστᾶνι ταπείνου τὴν κεφαλήν σου.
<.ecclesiasticus urn:cts:greekLit:tlg0527.tlg034.1st1K-grc1.4.8>	κλῖνον τὸ οὖς σου πτωχῷ ἀλύπως, καὶ ἀποκρίθητι αὐτῷ εἰρηνικὰ ἐν πρᾳότητι.
<.ecclesiasticus urn:cts:greekLit:tlg0527.tlg034.1st1K-grc1.4.9>	ἐξελοῦ ἀδικούμενον ἐκ χειρὸς ἀδικοῦντος, καὶ μὴ ὀλιγοψυχήσῃς ἐν τῷ κρίνειν σε.
<.ecclesiasticus urn:cts:greekLit:tlg0527.tlg034.1st1K-grc1.4.10>	γίνου ὀρφανῷ ὡς πατήρ, ἀντὶ ἀνδρὸς τῇ μητρὶ αὐτῶν· καὶ ἔση ὡς υἱὸς Ὑψίστου, καὶ ἀγαπήσει σε μᾶλλον ἡ μήτηρ σου.
<.ecclesiasticus urn:cts:greekLit:tlg0527.tlg034.1st1K-grc1.4.11>	ἡ σοφία υἱοὺς ἑαυτῆς ἀνύψωσε, καὶ ἐπιλαμβάνεται ζητούντων αὐτήν.
<.ecclesiasticus urn:cts:greekLit:tlg0527.tlg034.1st1K-grc1.4.12>	ὁ ἀγαπῶν αὐτὴν ἀγαπᾷ ζωήν, καὶ οἱ ὀρθρίζοντες πρὸς αὐτὴν ἐμπλησθήσονται εὐφροσύνης·
<.ecclesiasticus urn:cts:greekLit:tlg0527.tlg034.1st1K-grc1.4.13>	ὁ κρατῶν αὐτῆς κληρονομήσει δόξαν, καὶ οὗ εἰσπορεύεται εὐλογεῖ Κύριος.
<.ecclesiasticus urn:cts:greekLit:tlg0527.tlg034.1st1K-grc1.4.14>	οἱ λατρεύοντες αὐτῇ λειτουργήσουσιν ἁγίῳ, καὶ τοὺς ἀγαπῶντας αὐτὴν ἀγαπᾷ Κύριος·
<.ecclesiasticus urn:cts:greekLit:tlg0527.tlg034.1st1K-grc1.4.15>	ὁ ἐπακούων αὐτῆς κρινεῖ ἔθνη, καὶ ὁ προσέχων αὐτῇ
<.ecclesiasticus urn:cts:greekLit:tlg0527.tlg034.1st1K-grc1.4.16>	κατασκηνώσει πεποιθώς. ἐὰν ἐμπιστεύσῃ, κατακληρονομήσει αὐτήν, καὶ ἐν κατασχέσει ἔσονται αἱ γενεαὶ αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.4.17.1>	ὅτι διεστραμμένως πορεύσεται μετ’ αὐτοῦ ἐν πρώτοις, φόβον καὶ δειλίαν ἐπάξει ἐπ’ αὐτόν, καὶ βασανίσει αὐτὸν ἐν παιδείᾳ αὐτῆς,
<.ecclesiasticus urn:cts:greekLit:tlg0527.tlg034.1st1K-grc1.4.17.2>	ἕως οὗ ἐμπιστεύσῃ τῆ ψυχῇ αὐτοῦ, καὶ πειράσῃ αὐτὸν ἐν τοῖς δικαιώμασιν αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.4.18>	καὶ πάλιν ἐπανήξει κατ’ εὐθεῖαν πρὸς αὐτὸν καὶ εὐφρανεῖ αὐτόν, καὶ ἀποκαλύψει αὐτῷ τὰ κρυπτὰ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.4.19>	ἐὰν ἀποπλανηθῇ, ἐγκαταλείψει αὐτόν, καὶ παραδώσει αὐτὸν εἰς χεῖρας πτώσεως αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.4.20>	συντήρησον καιρὸν καὶ φύλαξαι ἀπὸ πονηροῦ, καὶ μὴ αἰσχυνθῇς περὶ τῆς ψυχῆς σου·
<.ecclesiasticus urn:cts:greekLit:tlg0527.tlg034.1st1K-grc1.4.21>	ἔστι γὰρ αἰσχύνη ἐπάγουσα ἁμαρτίαν, καὶ ἔστιν αἰσχύνη δόξα καὶ χάρις.
<.ecclesiasticus urn:cts:greekLit:tlg0527.tlg034.1st1K-grc1.4.22>	μὴ λάβης πρόσωπον κατὰ τῆς ψυχῆς σου, καὶ μὴ ἐντραπῇς εἰς πτῶσίν σου.
<.ecclesiasticus urn:cts:greekLit:tlg0527.tlg034.1st1K-grc1.4.23>	μὴ κωλύσῃς λόγον ἐν καιρῷ σωτηρίας· καὶ μὴ κρύψῃς τὴν σοφίαν σου εἰς καλλονήν.
<.ecclesiasticus urn:cts:greekLit:tlg0527.tlg034.1st1K-grc1.4.24>	ἐν γὰρ λόγῳ γνωσθήσεται σοφία, καὶ παιδεία ἐν ῥήμασι γλώσσης.
<.ecclesiasticus urn:cts:greekLit:tlg0527.tlg034.1st1K-grc1.4.25>	μὴ ἀντίλεγε τῇ ἀληθείᾳ κατὰ μηδὲ ἕν, καὶ περὶ ψεύσματος τῆς ἀπαιδευσίας σου ἐντράπηθι·
<.ecclesiasticus urn:cts:greekLit:tlg0527.tlg034.1st1K-grc1.4.26>	μὴ αἰσχυνθῇς ὁμολογῆσαι ἐφ’ ἁμαρτίαις σου, καὶ μὴ βιάζου ἄζου ῥοῦν ποταμοῦ.
<.ecclesiasticus urn:cts:greekLit:tlg0527.tlg034.1st1K-grc1.4.27>	μὴ ὑποστρώσῃς ἀνθρώπῳ μωρῷ σεαυτόν, καὶ μὴ λάβης πρόσωπον δυνάστου.
<.ecclesiasticus urn:cts:greekLit:tlg0527.tlg034.1st1K-grc1.4.28>	ἕως θανάτου ἀγώνισαι περὶ τῆς ἀληθείας, καὶ κύριος ὁ θεὸς πολεμήσει ὑπέρ σου.
<.ecclesiasticus urn:cts:greekLit:tlg0527.tlg034.1st1K-grc1.4.29>	μὴ γίνου θρασὺς ἐν τῆ γλώσσῃ σου, καὶ νωθρὸς καὶ παρειμένος ἐν τοῖς ἔργοις σου.
<.ecclesiasticus urn:cts:greekLit:tlg0527.tlg034.1st1K-grc1.4.30>	μὴ ἴσθι ὡς λέων ἐν τῇ οἰκίᾳ σου, καὶ φαντασιοκοπῶν ἐν τοῖς οἰκέταις σου.
<.ecclesiasticus urn:cts:greekLit:tlg0527.tlg034.1st1K-grc1.4.31>	μὴ ἔστω ἡ χείρ σου ἐκτεταμένη εἰς τὸ λαβεῖν, καὶ ἐν τῷ ἀποδιδόναι συνεσταλμένη.
<.ecclesiasticus urn:cts:greekLit:tlg0527.tlg034.1st1K-grc1.5.1>	μὴ ἔπεχε ἐπὶ τοῖς χρήμασίν σου, καὶ μὴ εἴπῃς· αὐτάρκη μοί ἐστιν εἰς ζωήν.
<.ecclesiasticus urn:cts:greekLit:tlg0527.tlg034.1st1K-grc1.5.2>	μὴ ἐξακολούθει τῇ ψυχῇ σου καὶ τῇ ἰσχύι σου, τοῦ πορεύεσθαι ἐν ὁδοῖς καρδίας σου·
<.ecclesiasticus urn:cts:greekLit:tlg0527.tlg034.1st1K-grc1.5.3>	μὴ εἴπῃς· τίς με δυναστεύσει διὰ τὰ ἔργα μου; ὁ γὰρ κύριος ἐκδικῶν ἐκδικήσει σου τὴν ὕβριν.
<.ecclesiasticus urn:cts:greekLit:tlg0527.tlg034.1st1K-grc1.5.4>	μὴ εἴπῃς· ἥμαρτον, καὶ τί μοι ἐγένετο λυπηρόν ; ὁ γὰρ κύριός ἐστι μακρόθυμος· οὐ μή σε ἀνῇ.
<.ecclesiasticus urn:cts:greekLit:tlg0527.tlg034.1st1K-grc1.5.5>	περὶ ἐξιλασμοῦ μὴ ἄφοβος γίνου, ἐν πλεονασμῷ προσθεῖναι ἁμαρτίας ἐφ’ ἁμαρτίαις·
<.ecclesiasticus urn:cts:greekLit:tlg0527.tlg034.1st1K-grc1.5.6>	καὶ μὴ εἴπῃς· ὁ οἰκτιρμὸς αὐτοῦ πολύς, τὸ πλῆθος τῶν ἁμαρτιῶν μου ἐξιλάσεται. ἔλεος γὰρ καὶ ὀργὴ παρ’ αὐτῷ ταχυνεῖ, καὶ ἐπὶ τοὺς ἁμαρτωλοὺς καταπαύσει ὁ θυμὸς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.5.7.1>	μὴ ἀναμείνῃς ἐπιστρέψαι ἐπὶ κύριον, καὶ μὴ ὑπερβάλλου ἡμέραν ἐξ ἡμέρας.
<.ecclesiasticus urn:cts:greekLit:tlg0527.tlg034.1st1K-grc1.5.7.2>	ἐξαπίνης γὰρ ἐξελεύσεται ὀργὴ Κυρίου, καὶ ὡς ἀμελήσεις ἐκτριβήσῃ, καὶ ἐν καιρῷ ἐκδικήσεως ἐξολῇ.
<.ecclesiasticus urn:cts:greekLit:tlg0527.tlg034.1st1K-grc1.5.8>	μὴ ἔπεχε ἐπὶ χρήμασιν ἀδικοῖς· οὐδὲν γὰρ ὠφελήσει ἐν ἡμέρᾳ ἑπαγωγῆς.
<.ecclesiasticus urn:cts:greekLit:tlg0527.tlg034.1st1K-grc1.5.9>	μὴ λίκμα ἐν πἀντὶ ἀνέμῳ, καὶ μὴ πορεύου ἐν πάσῃ ἀτραπῷ· οὕτως ὁ ἁμαρτωλὸς ὁ δίγλωσσος.
<.ecclesiasticus urn:cts:greekLit:tlg0527.tlg034.1st1K-grc1.5.10>	ἴσθι ἐστηριγμένος ἐν συνέσει σου ἀσφαλεῖ, καὶ εἷς ἔστω ὁ σου.
<.ecclesiasticus urn:cts:greekLit:tlg0527.tlg034.1st1K-grc1.5.11>	γίνου ταχὺς ἐν ἀκροάσει σου ἀγαθῇ, καὶ ἔστω ἐν ἡ ζωή σου, καὶ ἐν μακροθυμίᾳ φθέγγου ἀπόκρισιν ὀρθήν.
<.ecclesiasticus urn:cts:greekLit:tlg0527.tlg034.1st1K-grc1.5.12>	εἰ ἔστι σοι σύνεσις, ἀποκρίθητι τῷ πλησίον· εἰ δὲ μή, ἡ χείρ σου ἔστω ἐπὶ τῷ στόματί σου.
<.ecclesiasticus urn:cts:greekLit:tlg0527.tlg034.1st1K-grc1.5.13>	δόξα κοὶ ἀτιμία ἐν λαλιᾷ, καὶ γλῶσσα ἀνθρώπου πτῶσις αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.5.14.1>	μὴ κληθήσῃς ψίθυρος, καὶ τῇ γλώσση σου μὴ ἐνέδρευε·
<.ecclesiasticus urn:cts:greekLit:tlg0527.tlg034.1st1K-grc1.5.14.2>	ἐπὶ γὰρ τῷ κλέπτῃ ἐστὶν αἰσχύνη μοχθηρά, καὶ κατάγνωσις πονηρὰ ἐπὶ διγλώσσῳ.
<.ecclesiasticus urn:cts:greekLit:tlg0527.tlg034.1st1K-grc1.6.1.1>	ἐν μεγάλῳ καὶ ἐν μικρῷ μὴ ἀγνόει μηδὲ ἕν, καὶ ἀντὶ φίλου μὴ γίνου ἐχθρός·
<.ecclesiasticus urn:cts:greekLit:tlg0527.tlg034.1st1K-grc1.6.1.2>	ὄνομα γὰρ πονηρὸν αἰσχύνην καὶ ὄνειδος κληρονομήσει·
<.ecclesiasticus urn:cts:greekLit:tlg0527.tlg034.1st1K-grc1.6.1.3>	οὕτως ὁ ἁμαρτωλὸς δίγλωσσος ἀτιμίαν ἕξει.
<.ecclesiasticus urn:cts:greekLit:tlg0527.tlg034.1st1K-grc1.6.2>	μὴ ἐπάρης σεαυτὸν ἐν βουλῇ ψυχῆς σου, ἵνα μὴ διαρπαγῇ ὡς ταῦρος ἡ ψυχή σου·
<.ecclesiasticus urn:cts:greekLit:tlg0527.tlg034.1st1K-grc1.6.3>	τὰ φύλλα σου καταφάγεσαι καὶ τοὺς καρπούς σου ἀπολέσεις, καὶ ἀφήσεις σεαυτὸν ὡς ξηρὸν ξύλον.
<.ecclesiasticus urn:cts:greekLit:tlg0527.tlg034.1st1K-grc1.6.4>	ψυχὴ πονηρὰ ἀπολεῖ τὸν κτησάμενον αὐτήν, καὶ ἐπίχαρμα ἐχθρῶν ποιήσει αὐτήν.
<.ecclesiasticus urn:cts:greekLit:tlg0527.tlg034.1st1K-grc1.6.5>	λάρυγξ γλυκὺς πληθυνεῖ φίλους αὐτοῦ, καὶ γλῶσσα εὔλαλος πληθυνεῖ εὐπροσήγορα.
<.ecclesiasticus urn:cts:greekLit:tlg0527.tlg034.1st1K-grc1.6.6>	οἱ εἰρηνεύοντές σοι ἔστωσαν πολλοί, οἱ δὲ σύμβουλοί σου εἷς ἀπὸ χιλίων.
<.ecclesiasticus urn:cts:greekLit:tlg0527.tlg034.1st1K-grc1.6.7>	εἰ κτᾶσαι φίλον, ἐν περισπασμῷ κτῆσαι αὐτόν, καὶ μὴ ταχὺ ἐμπιστεύσῃς αὐτῷ σεαυτόν.
<.ecclesiasticus urn:cts:greekLit:tlg0527.tlg034.1st1K-grc1.6.8>	ἔστι γὰρ φίλος ἐν καιρῷ αὐτοῦ, καὶ οὐ μὴ παραμείνῃ ἐν ἡμέρᾳ θλίψεως σου.
<.ecclesiasticus urn:cts:greekLit:tlg0527.tlg034.1st1K-grc1.6.9>	καὶ ἔστι φίλος μετατιθέμενος εἰς ἔχθραν, καὶ μάχην ὀνειδισμοῦ σου ἀποκαλύψει·
<.ecclesiasticus urn:cts:greekLit:tlg0527.tlg034.1st1K-grc1.6.10>	καὶ ἔστι φίλος κοινωνὸς τραπεζῶν, καὶ οὐ μὴ παραμείνῃ ἐν ἡμέρᾳ θλίψεως σου.
<.ecclesiasticus urn:cts:greekLit:tlg0527.tlg034.1st1K-grc1.6.11>	καὶ ἐν τοῖς ἀγαθοῖς σου ὡς σύ, καὶ ἐπὶ τοὺς οἰκέτας σου παρρησιάσεται·
<.ecclesiasticus urn:cts:greekLit:tlg0527.tlg034.1st1K-grc1.6.12>	ἐὰν ταπεινωθῇς, ἔσται κατὰ σοῦ· καὶ ἀπὸ προσώπου σου κρυβήσεται.
<.ecclesiasticus urn:cts:greekLit:tlg0527.tlg034.1st1K-grc1.6.13>	ἀπὸ τῶν ἐχθρῶν σου διαχωρίσθητι, καὶ ἀπὸ τῶν φίλων σου πρόσεχε.
<.ecclesiasticus urn:cts:greekLit:tlg0527.tlg034.1st1K-grc1.6.14>	φίλος πιστὸς σκέπη κραταιά· ὁ δὲ εὑρὼν αὐτὸν εὗρε θη- σαῦρόν.
<.ecclesiasticus urn:cts:greekLit:tlg0527.tlg034.1st1K-grc1.6.15>	φίλου πιστοῦ οὐκ ἔστιν ἀντάλλαγμα, καὶ οὐκ ἔστι σταθμὸς τῆς καλλονῆς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.6.16>	φίλος πιστὸς φάρμακον ζωῆς, καὶ οἱ φοβούμενοι τὸν κύριον εὑρήσουσιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.6.17>	ὁ φοβούμενος Κύριον εὐθυνεῖ φιλίαν αὐτοῦ, ὅτι κατ’ αὐτὸν οὕτως καὶ οἱ πλησίον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.6.18>	τέκνον, ἐκ νεότητός σου ἐπίλεξαι παιδείαν, καὶ ἕως πολιῶν εὑ ῥήσεις σοφίαν·
<.ecclesiasticus urn:cts:greekLit:tlg0527.tlg034.1st1K-grc1.6.19>	καὶ ἀνάμενε τοὺς ἀγαθοὺς καρποὺς αὐτῆς. ἐν γὰρ τῆ ἐργασίᾳ αὐτῆς ὀλίγον κοπιάσεις, καὶ ταχὺ φάγεσαι ἀπὸ τῶν γενημάτων αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.6.20>	ὡς τραχεῖά ἐστι σφόδρα τοῖς ἀπαιδεύτοις, καὶ οὐκ ἐμμενεῖ ἐν αὐτῇ ἀκάρδιος.
<.ecclesiasticus urn:cts:greekLit:tlg0527.tlg034.1st1K-grc1.6.21>	ὡς λίθος δοκιμασίας ἰσχυρὸς ἔσται ἐπ’ αὐτῷ· καὶ οὐ χρονιεῖ ἀπορρίψαι αὐτήν.
<.ecclesiasticus urn:cts:greekLit:tlg0527.tlg034.1st1K-grc1.6.22>	σοφία γὰρ κατὰ τὸ ὄνομα αὐτῆς ἐστι, καὶ οὐ πολλοῖς ἐστι φανερά.
<.ecclesiasticus urn:cts:greekLit:tlg0527.tlg034.1st1K-grc1.6.23>	ἄκουσον, τέκνον, καὶ ἔκλεξαι γνώμην μου, καὶ μὴ ἀπαναίνου τὴν συμβουλίαν μου·
<.ecclesiasticus urn:cts:greekLit:tlg0527.tlg034.1st1K-grc1.6.24>	καὶ εἰσένεγκαι τοὺς πόδας σου εἰς τὰς πέδας αὐτῆς, καὶ εἰς τὸν κλοιὸν αὐτῆς τὸν τράχηλόν σου·
<.ecclesiasticus urn:cts:greekLit:tlg0527.tlg034.1st1K-grc1.6.25>	ὑπόθες τὸν ὦμόν σου καὶ βάσταξον αὐτήν, καὶ μὴ προσοχθίσῃς τοῖς δεσμοῖς αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.6.26>	ἐν πάσῃ ψυχῇ σου πρόσελθε αὐτῇ, καὶ ἐν ὅλη δυνάμει σου συντήρησον τὰς ὁδοὺς αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.6.27>	ἐξίχνευσον καὶ ζήτησον, καὶ γνωσθήσεταί σοι· καὶ ἐγκρατὴς γενόμενος μὴ ἀφῇς αὐτήν·
<.ecclesiasticus urn:cts:greekLit:tlg0527.tlg034.1st1K-grc1.6.28>	ἐπ’ ἐσχάτων γὰρ εὑρήσεις τὴν ἀνάπαυσιν αὐτῆς, καὶ στραφήσεταί σοι εἰς εὐφροσύνην·
<.ecclesiasticus urn:cts:greekLit:tlg0527.tlg034.1st1K-grc1.6.29>	καὶ ἔσονταί σοι αἱ πέδαι αὐτῆς εἰς σκέπην ἰσχύος, καὶ οἱ κλοιοὶ αὐτῆς εἰς στολὴν δόξης.
<.ecclesiasticus urn:cts:greekLit:tlg0527.tlg034.1st1K-grc1.6.30>	κόσμος γὰρ χρύσεος ἐστιν ἐπ’ αὐτῆς, καὶ οἱ δεσμοὶ αὐτῆς κλῶσμα ὑακίνθινον·
<.ecclesiasticus urn:cts:greekLit:tlg0527.tlg034.1st1K-grc1.6.31>	στολὴν δόξης ἐνδύσῃ αὐτήν, καὶ στέφανον ἀγαλλιάματος περιθήσεις σεαυτῷ.
<.ecclesiasticus urn:cts:greekLit:tlg0527.tlg034.1st1K-grc1.6.32>	ἐὰν θέλῃς, τέκνον, παιδευθήσῃ, καὶ ἐὰν ἐπιδῷς τὴν ψυχήν σου, πανοῦργος ἔση.
<.ecclesiasticus urn:cts:greekLit:tlg0527.tlg034.1st1K-grc1.6.33>	ἐὰν ἀγαπήσῃς ἀκούειν, ἐκδέξῃ σύνεσιν, καὶ ἐὰν κλίνης τὸ οὖς σου, σοφὸς ἔση.
<.ecclesiasticus urn:cts:greekLit:tlg0527.tlg034.1st1K-grc1.6.34>	ἐν πλήθει πρεσβυτέρων στῆθι· καὶ τίς σοφός; αὐτῷ προσκολλήθητι.
<.ecclesiasticus urn:cts:greekLit:tlg0527.tlg034.1st1K-grc1.6.35>	πᾶσαν διήγησιν θείαν θέλε ἀκροᾶσθαι, καὶ παροιμίαι συνέσεως μὴ ἐκΦευγέτωσάν σε.
<.ecclesiasticus urn:cts:greekLit:tlg0527.tlg034.1st1K-grc1.6.36>	ἐὰν ἴδῃς ἄνδρα συνετόν, ὄρθριζε πρὸς αὐτόν, καὶ βαθμοὺς θυρῶν αὐτοῦ ἐκτριβέτω ὁ ποὺς σου.
<.ecclesiasticus urn:cts:greekLit:tlg0527.tlg034.1st1K-grc1.6.37>	διανοοῦ ἐν τοῖς προστάγμασι κυρίου τελείως, καὶ ἐν ταῖς ἐντολαῖς αὐτοῦ μελέτα διὰ παντός. αὐτὸς στηριεῖ τὴν καρδίαν σου, καὶ ἡ ἐπιθυμία τῆς σοφίας δοθήσεταί σοι.
<.ecclesiasticus urn:cts:greekLit:tlg0527.tlg034.1st1K-grc1.7.1>	μὴ ποίει κακά, καὶ οὐ μή σε καταλάβη κακά·
<.ecclesiasticus urn:cts:greekLit:tlg0527.tlg034.1st1K-grc1.7.2>	ἀπόστηθι ἀπὸ ἀδίκου, καὶ ἐκκλινεῖ ἀπὸ σοῦ ἁμαρτία.
<.ecclesiasticus urn:cts:greekLit:tlg0527.tlg034.1st1K-grc1.7.3>	υἱέ, μὴ σπεῖρε ἐπ’ αὔλακας ἀδικίας, καὶ οὐ μὴ θερίσῃς αὐτὰ ἑπταπλάσια.
<.ecclesiasticus urn:cts:greekLit:tlg0527.tlg034.1st1K-grc1.7.4>	μὴ ζήτει παρὰ Κυρίου ἡγεμονίαν, μηδὲ παρὰ βασιλέως καθέδραν δόξης.
<.ecclesiasticus urn:cts:greekLit:tlg0527.tlg034.1st1K-grc1.7.5>	μὴ δικαιοῦ ἔναντι κυρίου, καὶ παρὰ βασιλεῖ μὴ σοφίζου.
<.ecclesiasticus urn:cts:greekLit:tlg0527.tlg034.1st1K-grc1.7.6.1>	μὴ ζήτει γενέσθαι κριτής, καὶ οὐκ ἰσχύσεις ἐξᾶραι ἀδικίας·
<.ecclesiasticus urn:cts:greekLit:tlg0527.tlg034.1st1K-grc1.7.6.2>	μήποτε εὐλαβηθῇς ἀπὸ προσώπου δυνάστου, καὶ θήσεις σκάνδαλον ἐν εὐθύτητί σου.
<.ecclesiasticus urn:cts:greekLit:tlg0527.tlg034.1st1K-grc1.7.7>	μὴ ἁμάρτανε εἰς πλῆθος πόλεως, καὶ οὐ μὴ καταβάλῃς σεαυτὸν ἐν ὄχλῳ.
<.ecclesiasticus urn:cts:greekLit:tlg0527.tlg034.1st1K-grc1.7.8>	μὴ καταδεσμεύσῃς δὶς ἁμαρτίαν, ἐν γὰρ μιᾷ οὐκ ἀθῷος
<.ecclesiasticus urn:cts:greekLit:tlg0527.tlg034.1st1K-grc1.7.9>	ἔσῃ. μὴ εἴπῃς· τῷ πλήθει τῶν δώρων μου ἐπόψεται, καὶ ἐν τῷ προσενέγκαι με θεῷ ὑψίστῳ προσδέξεται.
<.ecclesiasticus urn:cts:greekLit:tlg0527.tlg034.1st1K-grc1.7.10>	μὴ ὀλιγοψυχήσῃς ἐν τῇ προσευχῇ σου, καὶ ἐλεημοσύνην ποιῆσαι μὴ παρίδης.
<.ecclesiasticus urn:cts:greekLit:tlg0527.tlg034.1st1K-grc1.7.11>	μὴ καταγέλα ἄνθρωπον ὄντα ἐν ψυχῆς αὐτοῦ· ἔστι γὰρ ὁ ταπεινῶν καὶ ἀνυψῶν.
<.ecclesiasticus urn:cts:greekLit:tlg0527.tlg034.1st1K-grc1.7.12>	μὴ ἀροτρία ψεῦδος ἐπ’ ἀδελφῷ σου, μηδὲ φίλῳ τὸ ὅμοιον ποίει.
<.ecclesiasticus urn:cts:greekLit:tlg0527.tlg034.1st1K-grc1.7.13>	μὴ θέλε ψεύδεσθαι πᾶν ψεῦδος· ὁ γὰρ ἐνδελεχισμὸς αὐτοῦ οὐκ εἰς ἀγαθόν.
<.ecclesiasticus urn:cts:greekLit:tlg0527.tlg034.1st1K-grc1.7.14>	μὴ ἀδολέσχει ἐν πλήθει πρεσβυτέρων, καὶ μὴ δευτερώσῃς λόγον ἐν προσευχῇ σου.
<.ecclesiasticus urn:cts:greekLit:tlg0527.tlg034.1st1K-grc1.7.15>	μὴ μισήσῃς ἐπίπονον ἐργασίαν καὶ γεωργίαν ὑπὸ Ὑψίστου ἐκτισμένην.
<.ecclesiasticus urn:cts:greekLit:tlg0527.tlg034.1st1K-grc1.7.16>	μὴ προσλογίζου σεαυτὸν ἐν πλήθει ἁμαρτωλῶν·
<.ecclesiasticus urn:cts:greekLit:tlg0527.tlg034.1st1K-grc1.7.17>	μνήσθητι ὅτι ὀργὴ οὐ χρονιεῖ. ταπείνωσον σφόδρα τὴν ψυχήν σου· ὅτι ἐκδίκησις ἀσεβοῦς πῦρ καὶ σκώληξ.
<.ecclesiasticus urn:cts:greekLit:tlg0527.tlg034.1st1K-grc1.7.18>	μὴ ἀλλάξῃς φίλον ἀδιαφόρου κατὰ μηδὲ ἕν, μηδὲ ἀδελφὸν γνήσιον ἐν χρυσίῳ ΣουΦείρ.
<.ecclesiasticus urn:cts:greekLit:tlg0527.tlg034.1st1K-grc1.7.19>	μὴ ἀστόχει γυναικὸς σοφῆς καὶ ἀγαθῆς, ἡ γὰρ χάρις αὐτῆς ὑπὲρ τὸ χρυσίον.
<.ecclesiasticus urn:cts:greekLit:tlg0527.tlg034.1st1K-grc1.7.20>	μὴ κακώσῃς οἰκέτην ἐργαζόμενον ἐν ἀληθείᾳ, μηδὲ μίσθιον διδόντα τὴν ψυχὴν αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.7.21>	οἰκέτην συνετὸν ἀγαπάτω σου ἡ ψυχή· μὴ στερήσης αὐτὸν ἐλευθερίας. κτήνη σοί ἐστιν;
<.ecclesiasticus urn:cts:greekLit:tlg0527.tlg034.1st1K-grc1.7.22>	ἐπισκέπτου αὐτά, καὶ εἰ ἐστί σοι χρήσιμα, ἐμμενέτω σοι·
<.ecclesiasticus urn:cts:greekLit:tlg0527.tlg034.1st1K-grc1.7.23>	τέκνα σοί ἐστι; παίδευσον αὐτά, καὶ κάμψον ἐκ νεότητος τὸν τράχηλον αὐτῶν. θυγατέρες σοί εἰσι;
<.ecclesiasticus urn:cts:greekLit:tlg0527.tlg034.1st1K-grc1.7.24>	πρόσεχε τῷ σώματι αὐτῶν, καὶ μὴ ἰλαρύνῃς πρὸς αὐτὰς τὸ πρόσωπόν σου.
<.ecclesiasticus urn:cts:greekLit:tlg0527.tlg034.1st1K-grc1.7.25>	ἔκδου θυγατέρα, καὶ ἔσῃ τετελεκὼς ἔργον μέγα, καὶ ἀνδρὶ συνετῷ δώρησαι αὐτήν. γυνή σοι ἐστὶ κατὰ ψυχήν ;
<.ecclesiasticus urn:cts:greekLit:tlg0527.tlg034.1st1K-grc1.7.26>	μὴ ἐκβάλῃς αὐτήν. μισουμένη δὲ μὴ ἐκδῷς σεαυτόν.
<.ecclesiasticus urn:cts:greekLit:tlg0527.tlg034.1st1K-grc1.7.27>	ἐν ὄλῃ καρδίᾳ δόξασον τὸν πατέρα σου, καὶ μητρὸς ὠδῖνας μὴ ἐπιλάθῃ.
<.ecclesiasticus urn:cts:greekLit:tlg0527.tlg034.1st1K-grc1.7.28>	μνήσθητι ὅτι δι’ αὐτῶν ἐγεννήθης, καὶ τί ἀνταποδώσεις αὐτοῖς καθὼς αὐτοὶ σοί;
<.ecclesiasticus urn:cts:greekLit:tlg0527.tlg034.1st1K-grc1.7.29>	ἐν ὅλῃ ψυχῇ σου εὐλαβοῦ τὸν κύριον, καὶ τοὺς ἱερεῖς αὐτοῦ θαύμαζε·
<.ecclesiasticus urn:cts:greekLit:tlg0527.tlg034.1st1K-grc1.7.30>	ἐν ὅλη δυνάμει ἀγάπησον τὸν ποιήσαντά σε, καὶ τοὺς λειτουργοὺς αὐτοῦ μὴ ἐγκαταλίπῃς.
<.ecclesiasticus urn:cts:greekLit:tlg0527.tlg034.1st1K-grc1.7.31>	φοβοῦ τὸν κύριον καὶ δόξασον ἱερέα, καὶ δὸς τὴν μερίδα αὐτῷ καθὼς ἐντέταλταί σοι, ἀπ’ ἀρχὴν καὶ περὶ πλημμελείας καὶ δόσιν βραχιόνων καὶ θυσίαν ἁγιασμοῦ καὶ ἀπαρχὴν ἁγίων.
<.ecclesiasticus urn:cts:greekLit:tlg0527.tlg034.1st1K-grc1.7.32>	καὶ πτωχῷ ἔκτεινον τὴν χεῖρά σου, ἵνα τελειωθῇ
<.ecclesiasticus urn:cts:greekLit:tlg0527.tlg034.1st1K-grc1.7.33>	ἡ εὐλογία σου. χάρις δόματος ἔναντι παντὸς ζῶντος, καὶ ἐπὶ νεκρῷ μὴ ἀποκωλύσῃς χάριν.
<.ecclesiasticus urn:cts:greekLit:tlg0527.tlg034.1st1K-grc1.7.34>	μὴ ὑστέρει ἀπὸ κλαιόντων, καὶ μετὰ πενθούντων πένθησον.
<.ecclesiasticus urn:cts:greekLit:tlg0527.tlg034.1st1K-grc1.7.35>	μὴ ὄκνει ἐπισκέπτεσθαι ἄρρωστον· ἐκ γὰρ τῶν τοιούτων ἀγαπηθήσῃ.
<.ecclesiasticus urn:cts:greekLit:tlg0527.tlg034.1st1K-grc1.7.36>	ἐν πᾶσι τοῖς λόγοις σου μιμνήσκου τὰ ἔσχατά σου, καὶ εἰς τὸν αἰῶνα οὐχ ἁμαρτήσεις.
<.ecclesiasticus urn:cts:greekLit:tlg0527.tlg034.1st1K-grc1.8.1>	μὴ διαμάχου μετὰ ἀνθρώπου δυνάστου, μή ποτε ἐμπέσῃς εἰς τὰς χεῖρας αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.8.2.1>	μὴ ἔριζε μετὰ ἀνθρώπου πλουσίου, μή ποτε ἀντιστήσει σου τὴν ὁλκήν·
<.ecclesiasticus urn:cts:greekLit:tlg0527.tlg034.1st1K-grc1.8.2.2>	πολλοὺς γὰρ ἀπώλεσε τὸ χρυσίον, καὶ καρδίας βασιλέων ἐξέκλινε.
<.ecclesiasticus urn:cts:greekLit:tlg0527.tlg034.1st1K-grc1.8.3>	μὴ διαμάχου μετὰ ἀνθρώπου γλωσσώδους, καὶ μὴ ἐπιστοιβάσῃς ἐπὶ τὸ πῦρ αὐτοῦ ξύλα.
<.ecclesiasticus urn:cts:greekLit:tlg0527.tlg034.1st1K-grc1.8.4>	μὴ πρόσπαιζε ἀπαιδεύτῳ, ἵνα μὴ ἀτιμάζωνται οἱ πρόγονοί σου.
<.ecclesiasticus urn:cts:greekLit:tlg0527.tlg034.1st1K-grc1.8.5>	μὴ ὀνείδιζε ἄνθρωπον ἐπιστρέφοντα ἀπὸ ἁμαρτίας· μνήσθητι ὅτι πάντες ἐσμὲν ἐν ἐπιτιμίοις.
<.ecclesiasticus urn:cts:greekLit:tlg0527.tlg034.1st1K-grc1.8.6>	μὴ ἀτιμάσῃς ἄνθρωπον ἐν γήρᾳ αὐτοῦ, καὶ γὰρ ἐξ ἡμῶν γηράσκουσι.
<.ecclesiasticus urn:cts:greekLit:tlg0527.tlg034.1st1K-grc1.8.7>	μὴ ἐπίχαιρε ἐπὶ νεκρῷ τῷ ἐχθροτάτῳ σου· μνήσθητι ὅτι πάντες τελευτῶμεν.
<.ecclesiasticus urn:cts:greekLit:tlg0527.tlg034.1st1K-grc1.8.8.1>	μὴ παρίδης διήγημα σοφῶν, καὶ ἐν ταῖς παροιμίαις αὐτῶν ἀναστρέφου·
<.ecclesiasticus urn:cts:greekLit:tlg0527.tlg034.1st1K-grc1.8.8.2>	ὅτι παρ’ αὐτῶν μαθήσῃ παιδείαν καὶ λειτουργῆσαι μεγιστᾶσιν εὐμαρῶς.
<.ecclesiasticus urn:cts:greekLit:tlg0527.tlg034.1st1K-grc1.8.9>	μὴ ἀστόχει διηγήματος γερόντων, καὶ γὰρ αὐτοὶ ἔμαθον παρὰ τῶν πατέρων αὐτῶν· ὅτι παρ’ αὐτῶν μαθήση σύνεσιν· καὶ ἐν καιρῷ χρείας δοῦναι ἀπόκρισιν.
<.ecclesiasticus urn:cts:greekLit:tlg0527.tlg034.1st1K-grc1.8.10>	μὴ ἔκκαιε ἄνθρακας ἁμαρτωλοῦ, μὴ ἐμπυρισθῇς ἐν πυρὶ φλογὸς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.8.11>	μὴ ἐξαναστῇς ἀπὸ προσώπου ἵνα μὴ ἐγκαθίσῃ ὡς ἔνεδρον τῷ στόματί σου.
<.ecclesiasticus urn:cts:greekLit:tlg0527.tlg034.1st1K-grc1.8.12>	μὴ δανείσῃς ἀνθρώπῳ ἰσχυροτέρῳ σου, καὶ ἐὰν δανείσῃς, ὡς ἀπολωλεκὼς γίνου.
<.ecclesiasticus urn:cts:greekLit:tlg0527.tlg034.1st1K-grc1.8.13>	μὴ ἐγγυήσῃ ὑπὲρ δύναμίν σου, καὶ ἐὰν ἐγγυήσῃ, ὡς ἀποτίσων φρόντισον.
<.ecclesiasticus urn:cts:greekLit:tlg0527.tlg034.1st1K-grc1.8.14>	μὴ δικάζου κατὰ κριτοῦ· κατὰ γὰρ τὴν δόξαν αὐτοῦ κρινοῦσιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.8.15>	μετὰ τολμηροῦ μὴ πορεύου ἐν ὁδῷ, ἵνα μὴ βαρύνηται κατά σου. αὐτὸς γὰρ κατὰ τὸ θέλημα αὐτοῦ ποιήσει, καὶ τῇ ἀφροσύνῃ αὐτοῦ συναπολῇ.
<.ecclesiasticus urn:cts:greekLit:tlg0527.tlg034.1st1K-grc1.8.16>	μετὰ θυμώδους μὴ ποιήσῃς μάχην, καὶ μὴ πορεύου μετ’ αὐτοῦ τὴν ἔρημον. οὕτως οὐδὲν ἐν ὀφθαλμοῖς αὐτοῦ αἷμα, καὶ ὅπου οὐκ ἔστι βοήθεια καταβαλεῖ σε ἐκεῖ.
<.ecclesiasticus urn:cts:greekLit:tlg0527.tlg034.1st1K-grc1.8.17>	μετὰ μωροῦ μὴ συμβουλεύου, οὐ γὰρ δυνήσεται λόγον στέξαι.
<.ecclesiasticus urn:cts:greekLit:tlg0527.tlg034.1st1K-grc1.8.18>	ἐνώπιον ἀλλοτρίου μὴ ποιήσης κρυπτόν, οὐ γὰρ γινώσκεις τίτέξεται.
<.ecclesiasticus urn:cts:greekLit:tlg0527.tlg034.1st1K-grc1.8.19>	παντὶ ἀνθρώπῳ μὴ ἔκφαινε τὴν καρδίαν σου, καὶ μὴ ἀναφερέτω σοι χάριν ψευδῆ.
<.ecclesiasticus urn:cts:greekLit:tlg0527.tlg034.1st1K-grc1.9.1>	μὴ ζήλου γυναῖκα τοῦ κόλπου σου, μηδὲ διδάξῃς ἐπὶ σεαυτὸν παιδείαν πονηράν.
<.ecclesiasticus urn:cts:greekLit:tlg0527.tlg034.1st1K-grc1.9.2>	μὴ δῷς γυναικὶ τὴν ψυχήν σου, ἐπιβῆναι αὐτὴν ἐπὶ τὴν ἰσχύν σου.
<.ecclesiasticus urn:cts:greekLit:tlg0527.tlg034.1st1K-grc1.9.3>	μὴ ἀπάντα γυναικὶ ἑταιριζομένη, μή ποτε ἐμπέσῃς εἰς τὰς παγίδας αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.9.4>	μετὰ ψαλλούσης μὴ ἐνδελέχιζε, μήποτε ἁλῶς ἐν τοῖς ἐπιτηδεύμασιν αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.9.5>	παρθένον μὴ καταμάνθανε, μήποτε σκανδαλισθῇς ἐν τοῖς ἐπιτιμίοις αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.9.6>	μὴ δῷς πόρναις τὴν ψυχήν σου, ἵνα μὴ ἀπολέσῃς τὴν κληρονομίαν σου.
<.ecclesiasticus urn:cts:greekLit:tlg0527.tlg034.1st1K-grc1.9.7>	μὴ περιβλέπου ἐν ῥύμαις πόλεως, καὶ ἐν τοῖς ἐρήμοις αὐτῆς μὴ πλανῶ.
<.ecclesiasticus urn:cts:greekLit:tlg0527.tlg034.1st1K-grc1.9.8.1>	ἀπόστρεψον ὀφθαλμὸν ἀπὸ γυναικὸς εὐμόρφου, καὶ μὴ καταμάνθανε κάλλος ἀλλότριον·
<.ecclesiasticus urn:cts:greekLit:tlg0527.tlg034.1st1K-grc1.9.8.2>	ἐν γὰρ κάλλει γυναικὸς πολλοὶ ἐπλανήθησαν, καὶ ἐκ τούτου φιλία ὡς πῦρ ἀνακαίεται. καὶ μὴ κατακλιθῇς ἐπ’ ἀγκαλῶν μετ’ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.9.9.1>	μετὰ ὑπάνδρου γυναικὸς μὴ κάθου τὸ σύνολον, καὶ μὴ συμβολοκοπήσῃς μετ’ αὐτῆς ἐν οἴνῳ·
<.ecclesiasticus urn:cts:greekLit:tlg0527.tlg034.1st1K-grc1.9.9.2>	μήποτε ἐκκλίνῃ ἡ ψυχή σου ἐπ’ αὐτήν, καὶ τῷ πνεύματί σου ὀλίσθῃς εἰς ἀπώλειαν.
<.ecclesiasticus urn:cts:greekLit:tlg0527.tlg034.1st1K-grc1.9.10.1>	μὴ ἐγκαταλίπῃς φίλον ἀρχαῖον, ὁ γὰρ πρόσφατος οὐκ ἔστιν ἑ ’π’ ἴσης αὐτῷ·
<.ecclesiasticus urn:cts:greekLit:tlg0527.tlg034.1st1K-grc1.9.10.2>	οἶνος νέος φίλος νέος· ἐὰν παλαιωθῇ, μετ’ εὐφροσύνης πίεσαι αὐτόν.
<.ecclesiasticus urn:cts:greekLit:tlg0527.tlg034.1st1K-grc1.9.11>	μὴ ζηλώσῃς δόξαν ἁμαρτωλοῦ· οὐ γὰρ τίς ἐστιν ἡ καταστροφὴ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.9.12>	μὴ εὐδοκήσῃς εὐδοκίαις ἀσεβῶν, μνήσθητι ὅτι ἕως ᾅδου οὐ μὴ δικαιωθῶσι.
<.ecclesiasticus urn:cts:greekLit:tlg0527.tlg034.1st1K-grc1.9.13.1>	μακρὰν ἄπεχε ἀπὸ ἀνθρώπου ὃς ἐξουσίαν ἔχει τοῦ φονεύειν, καὶ οὐ μὴ ὑποπτεύσῃς φόβον θανάτου.
<.ecclesiasticus urn:cts:greekLit:tlg0527.tlg034.1st1K-grc1.9.13.2>	καὶ ἐὰν προσέλθῃς, μὴ πλημμελήσῃς, ἵνα μὴ ἀφέληται τὴν ζωήν σου παραχρῆμα. ἐπίγνωθι ὅτι ἐν μέσῳ παγίδων διαβαίνεις, καὶ ἐπὶ ἐπάλξεων πόλεως περιπατεῖς.
<.ecclesiasticus urn:cts:greekLit:tlg0527.tlg034.1st1K-grc1.9.14>	κατὰ τὴν ἰσχύν σου στόχασαι τοῦ πλησίον, καὶ μετὰ σοφῶν βουλεύου.
<.ecclesiasticus urn:cts:greekLit:tlg0527.tlg034.1st1K-grc1.9.15>	μετὰ συνετῶν ἔστω ὁ διαλογισμός σου, καὶ πᾶσα διήγησίς σου ἐν νόμῳ Ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.9.16>	ἄνδρες δίκαιοι ἔστωσαν σύνδειπνοί σου, καὶ ἐν φόβῳ κυρίου ἔστω τὸ καύχημά σου.
<.ecclesiasticus urn:cts:greekLit:tlg0527.tlg034.1st1K-grc1.9.17>	ἐν χειρὶ τεχνιτῶν ἔργον ἐπαινεθήσεται, καὶ ὁ ἡγούμενος λαοῦ σοφὸς ἐν λόγῳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.9.18>	φοβερὸς ἐν πόλει αὐτοῦ ἀνὴρ γλωσσώδης, καὶ ὁ προπετὴς ἐν λόγῳ αὐτοῦ μισηθήσεται.
<.ecclesiasticus urn:cts:greekLit:tlg0527.tlg034.1st1K-grc1.10.1>	κριτὴς σοφὸς παιδεύει τὸν λαὸν αὐτοῦ, καὶ ἡγεμονία συνετοῦ τεταμένη ἔσται·
<.ecclesiasticus urn:cts:greekLit:tlg0527.tlg034.1st1K-grc1.10.2>	κατὰ τὸν κριτὴν τοῦ λαοῦ, οὕτως καὶ οἱ λειτουργοὶ αὐτοῦ, καὶ κατὰ τὸν ἡγούμενον τῆς πόλεως πάντες οἱ κατοικοῦντες αὐτήν.
<.ecclesiasticus urn:cts:greekLit:tlg0527.tlg034.1st1K-grc1.10.3>	βασιλεὺς ἀπαίδευτος ἀπολεῖ τὸν λαὸν αὐτοῦ, καὶ πόλις οἰκισθήσεται ἐν συνέσει δυναστῶν.
<.ecclesiasticus urn:cts:greekLit:tlg0527.tlg034.1st1K-grc1.10.4>	ἐν χειρὶ Κυρίου ἡ ἐξουσία τῆς γῆς, καὶ τὸν χρήσιμον ἐγερεῖ εἰς καιρὸν ἐπ’ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.10.5>	ἐν χειρὶ κυρίου εὐοδία ἀνδρός, καὶ προσώπῳ γραμματέως ἐπιθήσει δόξαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.10.6>	ἐπὶ παντὶ ἀδικήματι μὴ μηνίσῃς τῷ πλησίον, καὶ μὴ πρᾶσσε μηδὲν ἐν ἔργοις ὕβρεως.
<.ecclesiasticus urn:cts:greekLit:tlg0527.tlg034.1st1K-grc1.10.7>	μισητὴ ἔναντι κυρίου καὶ ἀνθρώπων ὑπερηφανία, καὶ ἐξ ἀμφοτέρων πλημμέλεια ἀδικίας.
<.ecclesiasticus urn:cts:greekLit:tlg0527.tlg034.1st1K-grc1.10.8>	βασιλεία ἀπὸ ἔθνους εἰς ἔθνος μετάγεται διὰ ἀδικίας καὶ ὕβρεις καὶ χρήματα δόλια.
<.ecclesiasticus urn:cts:greekLit:tlg0527.tlg034.1st1K-grc1.10.9.1>	τί ὑπερηφανεύεται γῆ καὶ σποδός;
<.ecclesiasticus urn:cts:greekLit:tlg0527.tlg034.1st1K-grc1.10.9.2>	φιλαργύρου μὲν γὰρ οὐδὲν ἀνομώτερον· οὗτος γὰρ καὶ τὴν ἑαυτοῦ ψυχὴν ἔκπρακτον ποιεῖ, ὅτι ἐν ζωῇ αὐτοῦ ἔρριψαν τὰ ἐντόσθια αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.10.10>	μακρὸν ἀρρώστημα, κόπτει ἰατρός· καὶ βασιλεὺς σήμερον, καὶ αὔριον τελευτήσει.
<.ecclesiasticus urn:cts:greekLit:tlg0527.tlg034.1st1K-grc1.10.11>	ἐν γὰρ τῷ ἀποθανεῖν ἄνθρωπον κληρονομήσει ἑρπετὰ καὶ θηρία καὶ σκώληκας.
<.ecclesiasticus urn:cts:greekLit:tlg0527.tlg034.1st1K-grc1.10.12>	ἀρχὴ ὑπερηφανίας ἀνθρώπου ἀφισταμένου ἀπὸ Κυρίου, καὶ ἀπὸ τοῦ ποιήσαντος αὐτὸν ἀπέστη ἡ καρδία αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.10.13>	ὅτι ἀρχὴ ἁμαρτίας ὑπερηφανία, καὶ ὁ κρατῶν αὐτῆς ἐξυβρίσει βδέλυγμα, καὶ καταστρα- φήσεται εἰς τέλος. διὰ τοῦτο παρεδόξασε Κόριος τὰς ἐπαγωγάς, καὶ κατέστρεψεν εἰς τέλος αὐτούς.
<.ecclesiasticus urn:cts:greekLit:tlg0527.tlg034.1st1K-grc1.10.14>	θρόνους ἀρχόντων καθεῖλεν ὁ κύριος, καὶ ἐκάθισε πρᾳεῖς ἀντ’ αὐτῶν ἔνδοθεν.
<.ecclesiasticus urn:cts:greekLit:tlg0527.tlg034.1st1K-grc1.10.15>	ῥίζας ἐθνῶν ὑπερηφάνων ἐξεῖλε κύριος, καὶ ἐφύτευσεν ἀντ’ αὐτῶν ἐν δόξῃ ταπεινούς·
<.ecclesiasticus urn:cts:greekLit:tlg0527.tlg034.1st1K-grc1.10.16>	χώρας ἐθνῶν κατέστρεψε κύριος, καὶ ἀπώλεσεν αὐτὰς ἕως θεμελίων γῆς.
<.ecclesiasticus urn:cts:greekLit:tlg0527.tlg034.1st1K-grc1.10.17>	ἐξῆρεν ἐξ αὐτῶν καὶ ἀπώλεσεν αὐτούς, καὶ κατέπαυσεν ἀπὸ γῆς τὸ μνημόσυνον αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.10.18>	οὐκ ἔκτισται ἀνθρώποις ὑπερηφανία, οὐδὲ ὀργὴ θυμοῦ γεννήμασι γυναικῶν.
<.ecclesiasticus urn:cts:greekLit:tlg0527.tlg034.1st1K-grc1.10.19>	σπέρμα ἀσφαλείας οἱ φοβούμενοι Κύριον· καὶ ἔντιμον φύτευμα οἱ ἀγαπῶντες αὐτόν. σπέρμα ἀτιμίας οἱ μὴ προσέχοντες τῷ νόμῳ· σπέρμα πλανήσεως οἱ παραβαίνοντες ἐντολάς.
<.ecclesiasticus urn:cts:greekLit:tlg0527.tlg034.1st1K-grc1.10.20>	ἐν μέσῳ ἀδελφῶν ὁ ἡγούμενος αὐτῶν ἔντιμος, καὶ οἱ φοβούμενοι κύριον ἐν ὀφθαλμοῖς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.10.21>	πρὸ λήξεως ἀρχὴ φόβος κυρίου· ἐκβολὴ δὲ ἀρχῆς σκληρισμὸς καὶ ὑπερηφανία.
<.ecclesiasticus urn:cts:greekLit:tlg0527.tlg034.1st1K-grc1.10.22>	πλούσιος καὶ ἔνδοξος καὶ πτωχός, τὸ καύχημα αὐτῶν φόβος κυρίου.
<.ecclesiasticus urn:cts:greekLit:tlg0527.tlg034.1st1K-grc1.10.23>	οὐ δίκαιον ἀτιμάσαι πτωχὸν συνετόν, καὶ οὐ καθήκει δοξάσαι ἄνδρα ἁμαρτωλόν.
<.ecclesiasticus urn:cts:greekLit:tlg0527.tlg034.1st1K-grc1.10.24>	μεγιστᾶνες καὶ κριταὶ καὶ δυνάσται δοξασθήσονται, καὶ οὐκ ἔστι τις αὐτῶν μείζων τοῦ φοβουμένου τὸν κύριον.
<.ecclesiasticus urn:cts:greekLit:tlg0527.tlg034.1st1K-grc1.10.25>	οἰκέτῃ συνετῷ ἐλεύθεροι λειτουργήσουσι, καὶ ἀνὴρ ἐπιστήμων οὐ γογγύσει παιδευόμενος.
<.ecclesiasticus urn:cts:greekLit:tlg0527.tlg034.1st1K-grc1.10.26>	μὴ σοφίζου ποιῆσαι τὸ ἔργον σου, καὶ μὴ δοξάζου ἐν καιρῷ στενοχωρίας σου.
<.ecclesiasticus urn:cts:greekLit:tlg0527.tlg034.1st1K-grc1.10.27>	κρεῖσσον γὰρ ὁ ἐργαζόμενος καὶ περισσεύων ἐν πᾶσιν ἢ ὁ δοξαζόμενος καὶ ἀπορῶν ἄρτου.
<.ecclesiasticus urn:cts:greekLit:tlg0527.tlg034.1st1K-grc1.10.28>	τέκνον, ἐν πρᾳΰτητί σου δόξασον τὴν ψυχήν σου, καὶ δὸς αὐτῇ τιμὴν κατὰ τὴν ἀξίαν αὐτῆς. τὸν ἁμαρτάνοντα εἰς τὴν ψυχὴν αὐτοῦ τίς δικαιώσει;
<.ecclesiasticus urn:cts:greekLit:tlg0527.tlg034.1st1K-grc1.10.29>	καὶ τίς δοξάσει τὸν ἀτιμάζοντα τὴν ζωὴν αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.10.30>	πτωχὸς δοξάζεται δι’ ἐπιστήμην αὐτοῦ, καὶ πλούσιος δοξάζεται διὰ τὸν πλοῦτον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.10.31>	ὁ δεδοξασμένος ἐν πτωχείᾳ, καὶ ἐν πλούτῳ ποσαχῶς; καὶ ὁ ἄδοξος ἐν πλούτῳ,
<.ecclesiasticus urn:cts:greekLit:tlg0527.tlg034.1st1K-grc1.11.1>	ἐν πτωχείᾳ ποσαχῶς; σοφία ταπεινοῦ ἀνυψώσει κεφαλὴν αὐτοῦ, καὶ ἐν μέσῳ μεγιστάνων καθίσει αὐτόν.
<.ecclesiasticus urn:cts:greekLit:tlg0527.tlg034.1st1K-grc1.11.2>	μὴ αἰνέσῃς ἄνδρα ἐν κάλλει αὐτοῦ, καὶ μὴ βδελύξῃ ἄνθρωπον ἐν ὁράσει αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.11.3>	μικρὰ ἐν πετεινοῖς ἡ μέλισσα, καὶ ἀρχὴ γλυκασμάτων ὁ καρπὸς αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.11.4>	ἐν περιβολῇ ἱματίων μὴ καυχήσῃ, καὶ ἐν ἡμέρᾳ δόξης μὴ ἐπαίρου· ὅτι θαυμαστὰ τὰ ἔργα Κυρίου ἐστι, καὶ κρυπτὰ τὰ ἔργα αὐτοῦ ἀνθρώποις.
<.ecclesiasticus urn:cts:greekLit:tlg0527.tlg034.1st1K-grc1.11.5>	πολλοὶ τύραννοι ἐκάθισαν ἐπ’ ἐδάφους, ὁ δὲ ἀνυπονόητος ἐφόρεσε διάδημα.
<.ecclesiasticus urn:cts:greekLit:tlg0527.tlg034.1st1K-grc1.11.6>	πολλοὶ δυνάσται ἠτιμάσθησαν σφόδρα, καὶ ἔνδοξοι παρεδόθησαν εἰς χεῖρας ἑτέρων.
<.ecclesiasticus urn:cts:greekLit:tlg0527.tlg034.1st1K-grc1.11.7>	πρὶν ἢ ἐξετάσῃς μὴ μέμψῃ, νόησον πρῶτον καὶ τότε ἐπιτίμα.
<.ecclesiasticus urn:cts:greekLit:tlg0527.tlg034.1st1K-grc1.11.8>	πρὶν ἢ ἀκοῦσαι μὴ ἀποκρίνου, καὶ ἐν μέσῳ λόγων μὴ παρέμβαλλε ῥῆμα.
<.ecclesiasticus urn:cts:greekLit:tlg0527.tlg034.1st1K-grc1.11.9>	περὶ πράγματος οὗ οὐκ ἔστι σοι μὴ ἔριζε, καὶ ἐν κρίσει ἁμαρτωλῶν μὴ συνέδρευε.
<.ecclesiasticus urn:cts:greekLit:tlg0527.tlg034.1st1K-grc1.11.10>	τέκνον, μὴ περὶ πολλὰ ἔστωσαν αἱ πράξεις σου· ἐὰν γὰρ πληθύνῃς, οὐκ ἀθῳωθήσῃ· καὶ ἐὰν διώκῃς, οὐ μὴ καταλάβῃς, καὶ οὐ μὴ ἐκφύγῃς διαδράς.
<.ecclesiasticus urn:cts:greekLit:tlg0527.tlg034.1st1K-grc1.11.11>	ἔστι κοπιῶν καὶ πονῶν καὶ σπεύδων, καὶ τοσούτῳ μᾶλλον ὑστερεῖται.
<.ecclesiasticus urn:cts:greekLit:tlg0527.tlg034.1st1K-grc1.11.12>	ἔστι νωθρὸς προσδεόμενος ἀντιλήψεως, ὑστερῶν ἰσχύι καὶ περισσεύων πτωχείᾳ· καὶ ὀφθαλμὸς κυρίου ἐπέβλεψεν αὐτῷ εἰς ἀγαθά· καὶ ἀνώρθωσεν αὐτὸν ἐκ ταπεινώσεως αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.11.13>	καὶ ἀνύψωσεν κεφαλὴν αὐτοῦ ἀπὸ συντριβῆς, καὶ ἀθαύμασαν ἐπ’ αὐτῶ πολλοὶ θεωρήσαντες.
<.ecclesiasticus urn:cts:greekLit:tlg0527.tlg034.1st1K-grc1.11.14>	ἀγαθὰ καὶ κακά, ζωὴ καὶ θάνατος, πτωχεία καὶ πλοῦτος παρὰ Κυρίου ἐστί. σοφία καὶ ἐπιστήμη καὶ γνῶσις νόμου παρὰ κυρίου.
<.ecclesiasticus urn:cts:greekLit:tlg0527.tlg034.1st1K-grc1.11.15>	ἀγάπησις καὶ ὁδοὶ καλῶν ἔργων παρ’ αὐτοῦ εἰσί·
<.ecclesiasticus urn:cts:greekLit:tlg0527.tlg034.1st1K-grc1.11.16>	πλάνη καὶ σκότος ἁμαρτωλοῖς συνέκτισται, τοῖς δὲ γαυριῶσιν ἐπὶ κακὰ συγγηρᾷ κακία.
<.ecclesiasticus urn:cts:greekLit:tlg0527.tlg034.1st1K-grc1.11.17>	δόσις κυρίου παραμένει εὐσεβέσι, καὶ ἡ εὐδοκία αὐτοῦ εὐοδοῖ εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.11.18>	ἔστι πλουτῶν ἀπὸ προσοχῆς καὶ σφιγγίας αὐτοῦ, καὶ αὕτη ἡ μερὶς αὐτοῦ ἀπὸ τοῦ μισθοῦ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.11.19.1>	ἐν τῷ εἰπεῖν αὐτόν· εὗρον ἀνάπαυσιν, καὶ νῦν φάγωμαι ἀπὸ τῶν ἀγαθῶν μου ἀδιαλείπτως,
<.ecclesiasticus urn:cts:greekLit:tlg0527.tlg034.1st1K-grc1.11.19.2>	καὶ οὐκ οἶδε τίς καιρὸς παρελεύσεται αὐτόν, καὶ καταλείψει αὐτὰ ἑτέροις καὶ ἀποθανεῖται.
<.ecclesiasticus urn:cts:greekLit:tlg0527.tlg034.1st1K-grc1.11.20>	στῆθι ἐν διαθήκῃ σου καὶ ὁμίλει ἐν αὐτῇ, καὶ ἐν τῷ ἔργῳ σου παλαιώθητι.
<.ecclesiasticus urn:cts:greekLit:tlg0527.tlg034.1st1K-grc1.11.21>	μὴ θαύμαζε ἐν ἔργοις ἁμαρτωλοῦ· πίστευε δὲ κυρίῳ καὶ ἔμμενε τῷ πόνῳ σου, ὅτι κοῦφον ἐν ὀφθαλμοῖς Κυρίου διὰ τάχους ἐξάπινα πλουτίσαι πένητα.
<.ecclesiasticus urn:cts:greekLit:tlg0527.tlg034.1st1K-grc1.11.22>	εὐλογία Κυρίου ἐν μισθῷ εὐσεβοῦς, καὶ ἐν ὥρᾳ ταχινῇ ἀναθάλλει εὐλογίαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.11.23>	μὴ εἴπῃς· τίς ἐστί μου χρεία ἀρεσκείας, καὶ τίνι ἀπὸ τοῦ νῦν ἔσται μοι τὰ ἀγαθά;
<.ecclesiasticus urn:cts:greekLit:tlg0527.tlg034.1st1K-grc1.11.24>	μὴ εἴπῃς· αὐτάρκη μοί ἐστι καὶ πολλά μοι ἃ ἔχω, καὶ τί ἀπὸ τοῦ νῦν κακωθήσομαι ἐν ζωῇ;
<.ecclesiasticus urn:cts:greekLit:tlg0527.tlg034.1st1K-grc1.11.25>	ἐν ἡμέρᾳ ἀγαθῶν ἀμνησία κακῶν, καὶ ἐν ἡμέρᾳ κακῶν οὐ μνησθήσεται ἀγαθῶν·
<.ecclesiasticus urn:cts:greekLit:tlg0527.tlg034.1st1K-grc1.11.26>	ὅτι κοῦφον ἔναντι κυρίου ἐν ἡμέρᾳ τελευτῆς ἀποδοῦναι ἀνθρώπῳ κατὰ τὰ ἔργα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.11.27>	κάκωσις ὥρας ἐπιλησμονὴν ποιεῖ τρυφῆς, καὶ συντέλειαν ἀνθρώπου ἀποκάλυψις ἔργων αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.11.28>	πρὸ τελευτῆς μὴ μακάριζε μηδένα, καὶ ἐν τέκνοις αὐτοῦ γνωσθήσεται ἀνήρ.
<.ecclesiasticus urn:cts:greekLit:tlg0527.tlg034.1st1K-grc1.11.29>	μὴ πάντα ἄνθρωπον εἴσαγε εἰς τὸν οἶκόν σου· πολλὰ γὰρ τὰ ἔνεδρα τοῦ διαβόλου.
<.ecclesiasticus urn:cts:greekLit:tlg0527.tlg034.1st1K-grc1.11.30>	πέρδιξ θηρευτὴς ἐν καρτάλλῳ· οὕτως καρδία ὑπερηφάνου, καὶ ὡς κατάσκοπος ἐπιβὰς ἐπὶ πτῶσιν.
<.ecclesiasticus urn:cts:greekLit:tlg0527.tlg034.1st1K-grc1.11.31>	τὰ γὰρ ἀγαθὰ εἰς κακὰ μεταστρέφων ἐνεδρεύει, καὶ ἐν τοῖς αἱρετικοῖς ἐπιθήσει μῶμον.
<.ecclesiasticus urn:cts:greekLit:tlg0527.tlg034.1st1K-grc1.11.32>	ἀπὸ σπινθῆρος μικρᾶς πληθύνεται ἀνθρακία, καὶ ἄνθρωπος ἁμαρτωλὸς εἰς αἷμα ἐνεδρεύει.
<.ecclesiasticus urn:cts:greekLit:tlg0527.tlg034.1st1K-grc1.11.33>	πρόσεχε ἀπὸ κακούργου, πονηρὰ γὰρ τεκταί- νεται, μήποτε δῷ σοι μῶμον εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.11.34>	ἐνοίκισον ἀλλότριον, καὶ διαστρέψει σε ἐν ταραχῇ· καὶ ἀπαλλοτριώσει σε ἐκ τῶν ἰδίων σου.
<.ecclesiasticus urn:cts:greekLit:tlg0527.tlg034.1st1K-grc1.12.1>	ἐὰν εὖ ποιῇς, γνῶθι ποιεῖς, καὶ ἔσται χάρις τοῖς ἀγαθοῖς σου.
<.ecclesiasticus urn:cts:greekLit:tlg0527.tlg034.1st1K-grc1.12.2>	εὖ ποίησον εὐσεβῆ, καὶ εὑρήσεις ἀνταπόδομα· καὶ εἰ μὴ παρ’ αὐτοῦ, ἀλλὰ παρὰ τοῦ ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.12.3>	οὐκ ἔσται ἀγαθὰ τῷ ἐνδελεχίζοντι εἰς κακὰ καὶ τῷ ἐλεημοσύνης μὴ χαριζομένῳ.
<.ecclesiasticus urn:cts:greekLit:tlg0527.tlg034.1st1K-grc1.12.4>	δὸς τῷ εὐσεβεῖ, καὶ μὴ ἀντιλάβῃ ἁμαρτωλοῦ.
<.ecclesiasticus urn:cts:greekLit:tlg0527.tlg034.1st1K-grc1.12.5>	εὖ ποίησον ταπεινῷ καὶ μὴ δῷς ἀσεβεῖ· ἐμπόδισον τοὺς ἄρτους σου καὶ μὴ δῷς αὐτῷ, ἵνα μὴ ἐν αὐτοῖς σε δυναστεύσῃ· διπλάσια γὰρ κακὰ εὑρήσει σοι ἐν πᾶσιν ἀγαθοῖς οἷς ἃν ποιῆς αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.12.6.1>	ὅτι καὶ ὁ ὕψιστος ἑ μίσησεν ἁμαρτωλούς, καὶ τοῖς ἀσεβέσιν ἀποδώσει ἐκδίκησιν·
<.ecclesiasticus urn:cts:greekLit:tlg0527.tlg034.1st1K-grc1.12.6.2>	φυλάσσει δὲ αὐτοὺς εἰς ἡμέραν ἐκδικήσεως αὐτῶν κραταιάν.
<.ecclesiasticus urn:cts:greekLit:tlg0527.tlg034.1st1K-grc1.12.7>	δὸς τῷ ἀγαθῷ καὶ μὴ ἀντιλάβῃ ἁμαρτωλοῦ.
<.ecclesiasticus urn:cts:greekLit:tlg0527.tlg034.1st1K-grc1.12.8>	οὐκ ἐκβληθήσεται ἐν ἀγαθοῖς ὁ φίλος, καὶ οὐ κρυβήσεται ἐν κακοῖς ὁ ἐχθρός.
<.ecclesiasticus urn:cts:greekLit:tlg0527.tlg034.1st1K-grc1.12.9>	ἐν ἀγαθοῖς ἀνδρὸς οἱ ἐχθροὶ αὐτοῦ ἐν λύπῃ, καὶ ἐν τοῖς κακοῖς αὐτοῦ καὶ ὁ φίλος διαχωρισθήσεται.
<.ecclesiasticus urn:cts:greekLit:tlg0527.tlg034.1st1K-grc1.12.10>	μὴ πιστεύσης τῷ ἐχθρῷ σου εἰς τὸν αἰῶνα· ὡς γὰρ ὁ χαλκὸς ἰοῦται, οὕτως ἡ πονηρία αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.12.11>	καὶ ἐὰν ταπεινωθῇ καὶ πορεύηται συγκεκυφώς, ἐπίστησον τὴν ψυχήν σου καὶ φύλαξαι ἀπ’ αὐτοῦ, καὶ ἔσῃ αὐτῷ ὡς ἐκμεμαχὼς ἔσοπτρον, καὶ γνώσῃ ὅτι οὐκ εἰς τέλος κατίωσε.
<.ecclesiasticus urn:cts:greekLit:tlg0527.tlg034.1st1K-grc1.12.12.1>	μὴ στήσῃς αὐτὸν παρὰ σεαυτῷ, μήποτε ποτε καταστρέψας σε στῆ ἐπὶ τὸν τόπον σου·
<.ecclesiasticus urn:cts:greekLit:tlg0527.tlg034.1st1K-grc1.12.12.2>	μὴ καθίσῃς αὐτὸν ἐκ δεξιῶν σου, μήποτε ζητήσῃ τὴν καθέδραν σου λαβεῖν, καὶ ἐπ’ ἐσχάτων ἐπιγνώσῃ τοὺς λόγους μου, καὶ ἐπὶ τῶν ῥημάτων μου κατανυγήσῃ.
<.ecclesiasticus urn:cts:greekLit:tlg0527.tlg034.1st1K-grc1.12.13>	τίς ἐλεήσει ἐπαοιδὸν ὀφιόδηκτον· καὶ πάντας τοὺς προσάγοντας θηρίοις;
<.ecclesiasticus urn:cts:greekLit:tlg0527.tlg034.1st1K-grc1.12.14>	οὕτως τὸν προσπορευόμενον ἀνδρὶ ἁμαρτωλῷ καὶ συμφυρόμενον ἐν ταῖς ἁμαρτίαις αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.12.15>	ὥραν μετά σου διαμενεῖ ἐν στάσει δικαίᾳ, καὶ ἐὰν ἐκκλίνῃς, οὐ μὴ καρτερήσῃ.
<.ecclesiasticus urn:cts:greekLit:tlg0527.tlg034.1st1K-grc1.12.16>	καὶ ἐν τοῖς χείλεσιν αὐτοῦ γλυκανεῖ ὁ ἐχθρός, καὶ ἐν τῇ καρδίᾳ αὐτοῦ βουλεύσεται ἀναστρέψαι σε εἰς βόθρον·
<.ecclesiasticus urn:cts:greekLit:tlg0527.tlg034.1st1K-grc1.12.17>	ἐν ὀφθαλμοῖς αὐτοῦ δακρύσει, καὶ ἐὰν εὕρῃ καιρὸν οὐκ ἐμ. πλησθήσεται ἀφ’ αἵματος· κακὰ ἐὰν ὑπαντήσῃ σοι, εὑρήσεις αὐτὸν πρότερόν σου ἐκεῖ, καὶ ὡς ἄνθρωπος βοηθῶν ὑποσχάσει πτέρναν σου·
<.ecclesiasticus urn:cts:greekLit:tlg0527.tlg034.1st1K-grc1.12.18>	τὴν κεφαλὴν αὐτοῦ κινήσει καὶ ἐπικροτήσει ταῖς χερσί, καὶ πολλὰ διαψιθυριεῖ καὶ ἀλλοιώσει τὸ πρόσωπον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.13.1>	ὁ ἁπτόμενος πίσσης μολυνθήσεται ἐν αὐτῇ, καὶ κοινωνῶν ὑπερηφάνῳ ὁμοιωθήσεται αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.13.2.1>	βάρος ὑπέρ σε μὴ ἄρῃς ἐν ζωῇ σου, καὶ ἰσχυροτέρῳ σου καὶ πλουσιωτέρῳ μὴ κοινώνει.
<.ecclesiasticus urn:cts:greekLit:tlg0527.tlg034.1st1K-grc1.13.2.2>	τί κοινωνήσει χύτρα πρὸς λέβητα; αὐτὴ προσκρούσει, καὶ αὐτὴ συντ ριβήσεται.
<.ecclesiasticus urn:cts:greekLit:tlg0527.tlg034.1st1K-grc1.13.3>	πλούσιος ἠδίκησε, καὶ αὐτοῦ προσδεηθήσονται. πτωχὸς ἠδίκησε, καὶ αὐτὸς προσαπειληθήσεται.
<.ecclesiasticus urn:cts:greekLit:tlg0527.tlg034.1st1K-grc1.13.4>	ἐὰν χρησιμεύσῃς, ἐργᾶται ἐν σοί, καὶ ἐὰν ὑστερήσῃς, καταθλίψει σε.
<.ecclesiasticus urn:cts:greekLit:tlg0527.tlg034.1st1K-grc1.13.5>	καὶ ἐὰν ἔχῃς, συμβιώσεταί σοι καὶ ἀποκενώσει σε, καὶ αὐτὸς οὐ πονέσει.
<.ecclesiasticus urn:cts:greekLit:tlg0527.tlg034.1st1K-grc1.13.6>	χρείαν ἔσχηκέ σου, καὶ ἀποπλανήσει σε, καὶ προσγελάσεταί σοι καὶ δώσει σοι ἐλπίδα· λαλήσει σοι καλά· καὶ ἐρεῖ· τίς ἡ χρεία σου;
<.ecclesiasticus urn:cts:greekLit:tlg0527.tlg034.1st1K-grc1.13.7.1>	καὶ αἰσχυνεῖ σε τοῖς βρώμασιν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.13.7.2>	ἕως οὗ ἀποκενώσει σε δὶς ἢ τρίς, καὶ ἐπ’ ἐσχάτων καταμωκήσεταί σου·
<.ecclesiasticus urn:cts:greekLit:tlg0527.tlg034.1st1K-grc1.13.7.3>	καὶ μετὰ ταῦτα ὄψεταί σε καὶ καταλείψει σε, καὶ τὴν κεφαλὴν αὐτοῦ κινήσει ἐπί σοι.
<.ecclesiasticus urn:cts:greekLit:tlg0527.tlg034.1st1K-grc1.13.8>	πρόσεχε μὴ ἀποπλανηθῇς τῆ διανοίᾳ, καὶ μὴ ταπεινωθῇς ἐν εὐφροσύνῃ καρδίας σου.
<.ecclesiasticus urn:cts:greekLit:tlg0527.tlg034.1st1K-grc1.13.9>	προσκαλεσαμένου σε δυνάστου ὑποχωρῶν γίνου, καὶ τοσούτῳ μᾶλλόν σε προσκαλέσεται πλεονάζων·
<.ecclesiasticus urn:cts:greekLit:tlg0527.tlg034.1st1K-grc1.13.10>	μὴ ἔμπιπτε, ἵνα μὴ ἀπωσθῇς ἀκρίτως, καὶ μὴ μακρὰν ἀφιστῶ, ἵνα μὴ ἐπιλησθῇς.
<.ecclesiasticus urn:cts:greekLit:tlg0527.tlg034.1st1K-grc1.13.11.1>	μὴ ἔπεχε εἰσηγορεῖσθαι μετ’ αὐτοῦ, καὶ μὴ πιστεύσης τοῖς πλείοσι λόγοις αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.13.11.2>	ἐκ πολλῆς γὰρ λαλιᾶς πειράσει σε, καὶ ὡς προσγελῶν ἐξετάσει τὰ κρυπτά σου.
<.ecclesiasticus urn:cts:greekLit:tlg0527.tlg034.1st1K-grc1.13.12>	ἀνελεήμων ὁ μὴ συντηρῶν λόγους, καὶ οὐ μὴ φείσηται περὶ κακώσεως σου καὶ δεσμῶν.
<.ecclesiasticus urn:cts:greekLit:tlg0527.tlg034.1st1K-grc1.13.13>	συντήρησον καὶ πρόσεχε σφοδρῶς τοῦ ἀκούειν, ὅτι μετὰ τῆς πτώσεως σου περιπατεῖς.
<.ecclesiasticus urn:cts:greekLit:tlg0527.tlg034.1st1K-grc1.13.14>	ἀκούων ταῦτα ἐν ὕπνῳ σου γρηγόρησον πάσῃ ζωῇ. ἀγάπα τὸν κύριον καὶ ἐπικαλοῦ αὐτὸν εἰς σωτηρίαν σου.
<.ecclesiasticus urn:cts:greekLit:tlg0527.tlg034.1st1K-grc1.13.15>	πᾶν ζῶον ἀγαπᾷ τὸ ὅμοιον αὐτῷ, καὶ πᾶς ἄνθρωπος ἀγαπᾷ τὸν πλησίον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.13.16>	πᾶσα σὰρξ κατὰ γένος συνάγεται, καὶ τῷ ὁμοίῳ αὐτοῦ προσκολληθήσεται ἀνήρ. τί κοινωνήσει λύκος ἀμνῷ;
<.ecclesiasticus urn:cts:greekLit:tlg0527.tlg034.1st1K-grc1.13.17>	οὕτως ἁμαρτωλὸς πρὸς εὐσεβῆ. τίς εἰρήνη ὑαίνῃ πρὸς κύνα;
<.ecclesiasticus urn:cts:greekLit:tlg0527.tlg034.1st1K-grc1.13.18>	καὶ τίς εἰρήνη πλουσίῳ πρὸς πένητα;
<.ecclesiasticus urn:cts:greekLit:tlg0527.tlg034.1st1K-grc1.13.19>	κυνηγία λεόντων ὄναγροι ἐν ἐρήμῳ· οὕτως νομαὶ πλουσίων πτωχοί.
<.ecclesiasticus urn:cts:greekLit:tlg0527.tlg034.1st1K-grc1.13.20>	βδέλυγμα ὑπερηφάνων ταπεινότης, οὕτως βδέλυγμα πλουσίῳ πτωχός.
<.ecclesiasticus urn:cts:greekLit:tlg0527.tlg034.1st1K-grc1.13.21>	πλούσιος σαλευόμενος στηρίζεται ὑπὸ φίλων, πτωχὸς δὲ πεσὼν προσ απωθεῖται ὑπὸ φίλων.
<.ecclesiasticus urn:cts:greekLit:tlg0527.tlg034.1st1K-grc1.13.22>	πλουσίου σφαλέντος πολλοὶ ἀντιλήπτορες, ἐλάλησεν ἀπόρρητα καὶ ἐδικαίωσαν αὐτόν. ταπεινὸς ἔσφαλε καὶ προσεπτίμησαν αὐτῷ· ἐφθέγξατο σύνεσιν καὶ οὐκ ἐδόθη αὐτῷ τόπος.
<.ecclesiasticus urn:cts:greekLit:tlg0527.tlg034.1st1K-grc1.13.23.1>	πλούσιος ἐλάλησε καὶ πάντες ἐσίγησαν, καὶ τὸν λόγον αὐτοῦ ἀνύψωσαν ἕως τῶν νεφελῶν.
<.ecclesiasticus urn:cts:greekLit:tlg0527.tlg034.1st1K-grc1.13.23.2>	πτωχὸς ἐλάλησε καὶ εἶπαν· τίς οὗτος; καὶ ἐὰν προσκόψῃ, προσανατρέψουσιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.13.24>	ἀγαθὸς ὁ πλοῦτος ᾧ μὴ πρόσεστιν ἁμαρτία, καὶ πονηρὰ ἡ πτωχεία ἐν στόματι ἀσεβοῦς.
<.ecclesiasticus urn:cts:greekLit:tlg0527.tlg034.1st1K-grc1.13.25>	καρδία ἀνθρώπου ἀλλοιοῖ τὸ πρόσωπον αὐτοῦ, ἐάν τε εἰς ἀγαθὰ ἐάν τε εἰς κακά· καὶ ἀγαθύνει πρόσωπον ἐν τέρψει καρδία θάλλουσα.
<.ecclesiasticus urn:cts:greekLit:tlg0527.tlg034.1st1K-grc1.13.26>	ἴχνος καρδίας ἐν ἀγαθοῖς πρόσωπον θάλλον, καὶ εὕρεσις παραβολῶν διαλογισμὸς μετὰ κόπου.
<.ecclesiasticus urn:cts:greekLit:tlg0527.tlg034.1st1K-grc1.14.1>	μακάριος ἀνὴρ ὃς οὐκ ὠλίσθησεν ἐν τῷ στόματι αὐτοῦ, καὶ οὐ κατενύγη ἐν πλήθει ἁμαρτιῶν·
<.ecclesiasticus urn:cts:greekLit:tlg0527.tlg034.1st1K-grc1.14.2>	μακάριος οὗ οὐ κατέγνω ἡ ψυχὴ αὐτοῦ, καὶ ὃς οὐκ ἔπεσεν ἀπὸ τῆς ἐλπίδος αὐτοῦ τῆς ἐπὶ κύριον.
<.ecclesiasticus urn:cts:greekLit:tlg0527.tlg034.1st1K-grc1.14.3>	ἀνδρὶ μικρολόγῳ οὐ καλὸς ὁ πλοῦτος, καὶ ἀνδρὶ βασκάνῳ ἱνατί χρήματα;
<.ecclesiasticus urn:cts:greekLit:tlg0527.tlg034.1st1K-grc1.14.4>	ὁ συνάγων ἀπὸ τῆς ψυχῆς αὐτοῦ συνάγει ἄλλοις, καὶ ἐν τοῖς ἀγαθοῖς αὐτοῦ τρυφήσουσιν ἕτεροι.
<.ecclesiasticus urn:cts:greekLit:tlg0527.tlg034.1st1K-grc1.14.5>	ὁ πονηρὸς ἑαυτῷ τίνι ἔσται ἀγαθός; καὶ οὐκ εὐφρανθήσεται ἐν τοῖς χρήμασιν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.14.6>	τοῦ βασκαίνοντος ἑαυτὸν οὐκ ἔστι πονηρότερος, καὶ τοῦτο ἀνταπόδομα τῆς κακίας αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.14.7>	καὶ ἐὰν εὖ ποιήσῃ, οὐχ ἑκὼν ποιεῖ, καὶ ἐπ’ ἐσχάτων ἐκφανεῖ τὴν κακίαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.14.8>	πονηρὸς ὁ βασκαίνων ἰδεῖν ὀφθαλμῷ, ἀποστρέφων πρόσωπον καὶ ὑπερορῶν ψυχάς.
<.ecclesiasticus urn:cts:greekLit:tlg0527.tlg034.1st1K-grc1.14.9>	πλέον ἕκτου ὀφθαλμὸς οὐ πίμπλαται μερίδος, καὶ ἀδικία πονηροῦ ἀναξηραίνει ψυχὴν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.14.10>	ὀφθαλμὸς πονηρὸς φθονερὸς ἐπ’ ἄρτῳ, καὶ ἐλλιπὴς ἐπὶ τῆς τραπέζης αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.14.11>	τέκνον, καθὼς ἐὰν ἔχῃς εὖ ποίει σεαυτῷ, καὶ προσφορὰς κυρίῳ ἀξίως πρόσαγε·
<.ecclesiasticus urn:cts:greekLit:tlg0527.tlg034.1st1K-grc1.14.12>	μνήσθητι ὅτι θάνατος οὐ χρονιεῖ, καὶ διαθήκη ᾅδου οὐχ ὑπεδείχθη σοι·
<.ecclesiasticus urn:cts:greekLit:tlg0527.tlg034.1st1K-grc1.14.13>	πρίν σε τελευτῆσαι εὖ ποίει φίλῳ, καὶ κατὰ τὴν ἰσχύν σου ἔκτεινον καὶ δὸς αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.14.14>	μὴ ἀφυστερήσῃς ἀπὸ ἀγαθῆς ἡμέρας, καὶ μερὶς ἐπιθυμίας ἀγαθῆς μή σε παρελθέτω.
<.ecclesiasticus urn:cts:greekLit:tlg0527.tlg034.1st1K-grc1.14.15>	οὐχὶ ἑτέρῳ καταλείψεις τοὺς πόνους σου, καὶ τοὺς κόπους σου εἰς διαιρέσεις κλήρου;
<.ecclesiasticus urn:cts:greekLit:tlg0527.tlg034.1st1K-grc1.14.16>	δὸς καὶ λάβε, καὶ ἁγίασον τὴν ψυχήν σου, ὅτι οὐκ ἔστιν ἐν ᾅδου ζητῆσαι τροφήν.
<.ecclesiasticus urn:cts:greekLit:tlg0527.tlg034.1st1K-grc1.14.17>	πᾶσα σὰρξ ὡς ἱμάτιον παλαιοῦται· ἡ γὰρ διαθήκη ἡ ἀπ’ αἰῶνος θανάτῳ ἀποθανῇ.
<.ecclesiasticus urn:cts:greekLit:tlg0527.tlg034.1st1K-grc1.14.18>	ὡς φύλλον θάλλον ἐπὶ δένδρου δασέος, τὰ μὲν καταβάλλει, ἄλλα δὲ φύει· οὕτως καὶ γενεὰ σαρκὸς καὶ αἵματος, ἡ μὲν τελευτᾷ, ἑτέρα δὲ γεννᾶται.
<.ecclesiasticus urn:cts:greekLit:tlg0527.tlg034.1st1K-grc1.14.19>	πᾶν ἔργον σηπόμενον ἐκλείπει, καὶ ὁ ἐργαζόμενος αὐτὸ μετ’ αὐτοῦ ἀπελεύσεται.
<.ecclesiasticus urn:cts:greekLit:tlg0527.tlg034.1st1K-grc1.14.20>	μακάριος ἀνὴρ ὃς ἐν σοφίᾳ μελετήσει καλά, καὶ ὃς ἐν συνέσει αὐτοῦ διαλεχθήσεται ἅγια·
<.ecclesiasticus urn:cts:greekLit:tlg0527.tlg034.1st1K-grc1.14.21>	ὁ διανοούμενος τὰς ὁδοὺς αὐτοῦ ἐν καρδίᾳ αὐτοῦ, καὶ ἐν τοῖς ἀποκρύφοις αὐτῆς ἐννοηθήσεται
<.ecclesiasticus urn:cts:greekLit:tlg0527.tlg034.1st1K-grc1.14.22>	ἔξελθε ὀπίσω αὐτῆς ὡς ἰχνευτής, καὶ ἐν ταῖς ὁδοῖς αὐτῆς ἐνέδρευε.
<.ecclesiasticus urn:cts:greekLit:tlg0527.tlg034.1st1K-grc1.14.23>	ὁ παρακύπτων διὰ τῶν θυρίδων αὐτῆς, καὶ ἐπὶ τῶν θυρωμάτων αὐτῆς ἀκροάσεται·
<.ecclesiasticus urn:cts:greekLit:tlg0527.tlg034.1st1K-grc1.14.24>	ὁ καταλύων σύνεγγυς τοῦ οἴκου αὐτῆς, καὶ ἐν τοῖς τοίχοις αὐτῆς πήξει πάσσαλον.
<.ecclesiasticus urn:cts:greekLit:tlg0527.tlg034.1st1K-grc1.14.25>	στήσει τὴν σκηνὴν αὐτοῦ κατὰ χεῖρα αὐτῆς, καὶ καταλύσει ἐν καταλύματι ἀγαθῶν·
<.ecclesiasticus urn:cts:greekLit:tlg0527.tlg034.1st1K-grc1.14.26>	θήσει τὰ τέκνα αὐτοῦ ἐν τῇ σκέπῃ αὐτῆς, καὶ ὑπὸ τοὺς κλάδους αὐτῆς αὐλισθήσεται.
<.ecclesiasticus urn:cts:greekLit:tlg0527.tlg034.1st1K-grc1.14.27>	σκεπασθήσεται ἀπ’ αὐτῆς ἀπὸ καύματος, καὶ ἐν τῇ δόξῃ αὐτῆς καταλύσει.
<.ecclesiasticus urn:cts:greekLit:tlg0527.tlg034.1st1K-grc1.15.1>	ὁ φοβούμενος τὸν κύριον ποιήσει αὐτά, καὶ ὁ ἐγκρατὴς γνώσεως εὑρήσει αὐτήν·
<.ecclesiasticus urn:cts:greekLit:tlg0527.tlg034.1st1K-grc1.15.2>	καὶ ὡς μήτηρ ὑπαντήσει αὐτῷ, καὶ ὡς γυνὴ παρθενίας προσδέξεται αὐτόν·
<.ecclesiasticus urn:cts:greekLit:tlg0527.tlg034.1st1K-grc1.15.3>	ψωμιεῖ αὐτὸν ἄρτον συνέσεως, καὶ ὕδωρ σοφίας ποτιεῖ αὐτόν·
<.ecclesiasticus urn:cts:greekLit:tlg0527.tlg034.1st1K-grc1.15.4>	στηριχθήσεται ἐπ’ αὐτὴν καὶ οὐ μὴ κλιθῇ, καὶ ἐπ’ αὐτῆς ἐφέξει καὶ οὐ μὴ καταισχυνθῇ·
<.ecclesiasticus urn:cts:greekLit:tlg0527.tlg034.1st1K-grc1.15.5>	καὶ ὑψώσει αὐτὸν παρὰ τοὺς πλησίον αὐτοῦ, καὶ ἐν μέσῳ ἐκκλησίας ἀνοίξει στόμα αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.15.6>	εὐφροσύνην καὶ στέφανον ἀγαλλιά- ματος εὑρήσει· καὶ ὄνομα αἰῶνος κατακληρονομήσει αὐτόν.
<.ecclesiasticus urn:cts:greekLit:tlg0527.tlg034.1st1K-grc1.15.7>	καὶ οὐ μὴ καταλήψωνται αὐτὴν ἄνθρωποι ἀσύνετοι, καὶ ἄνδρες ἁμαρτωλοὶ οὐ μὴ ἴδωσιν αὐτήν·
<.ecclesiasticus urn:cts:greekLit:tlg0527.tlg034.1st1K-grc1.15.8>	μακράν ἐστιν ἀπὸ ὑπερηφανίας, καὶ ἄνδρες ψεῦσται οὐ μὴ μνησθήσονται αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.15.9>	οὐχ ὡραῖος αἶνος ἐν στόματι ἁμαρτωλοῦ, ὅτι οὐ παρὰ Κυρίου ἀπεστάλη αὐτῷ·
<.ecclesiasticus urn:cts:greekLit:tlg0527.tlg034.1st1K-grc1.15.10>	ἐν γὰρ σοφίᾳ ῥηθήσεται αἶνος, καὶ ὁ κύριος εὐοδώσει αὐτόν.
<.ecclesiasticus urn:cts:greekLit:tlg0527.tlg034.1st1K-grc1.15.11>	μὴ εἴπῃς ὅτι διὰ κύριον ἀπέστην· ἃ γὰρ ἐμίσησεν, οὐ ποιήσεις.
<.ecclesiasticus urn:cts:greekLit:tlg0527.tlg034.1st1K-grc1.15.12>	μὴ εἴπῃς· αὐτός με ἐπλάνησεν· οὐ γὰρ χρείαν ἔχει ἀνδρὸς ἁμαρτωλοῦ.
<.ecclesiasticus urn:cts:greekLit:tlg0527.tlg034.1st1K-grc1.15.13>	πᾶν βδέλυγμα ἐμίσησεν ὁ κύριος, καὶ οὐκ ἔστιν ἀγαπητὸν τοῖς φοβουμένοις αὐτόν.
<.ecclesiasticus urn:cts:greekLit:tlg0527.tlg034.1st1K-grc1.15.14>	αὐτὸς ἐξ ἀρχῆς ἐποίησεν ἄνθρωπον, καὶ ἀφῆκεν αὐτὸν ἐν χειρὶ διαβουλίου αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.15.15>	ἐὰν θέλῃς, συντηρήσεις ἐντολάς, καὶ πίστιν ποιῆσαι εὐδοκίας.
<.ecclesiasticus urn:cts:greekLit:tlg0527.tlg034.1st1K-grc1.15.16>	παρέθηκέ σοι πῦρ καὶ ὕδωρ, οὗ ἐὰν θέλῃς ἔκτεινον τὴν χεῖρά σου·
<.ecclesiasticus urn:cts:greekLit:tlg0527.tlg034.1st1K-grc1.15.17>	ἔναντι ἀνθρώπων ἡ ζωὴ καὶ ὁ θάνατος, καὶ ὃ ἐὰν εὐδοκήσῃ δοθήσεται αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.15.18>	ὅτι πολλὴ ἡ σοφία τοῦ κυρίου· καὶ ἰσχυρὸς ἐν δυναστεία καὶ βλέπων τὰ πάντα·
<.ecclesiasticus urn:cts:greekLit:tlg0527.tlg034.1st1K-grc1.15.19>	καὶ οἱ ὀφθαλμοὶ αὐτοῦ ἐπὶ τοὺς φοβουμένους αὐτόν, καὶ αὐτὸς ἐπιγνώσεται πᾶν ἔργον ἀνθρώπου·
<.ecclesiasticus urn:cts:greekLit:tlg0527.tlg034.1st1K-grc1.15.20>	οὐκ ἐνετείλατο ἀσεβεῖν οὐδενί, καὶ οὐκ ἔδωκεν ἄνεσιν οὐδενὶ ἁμαρτάνειν.
<.ecclesiasticus urn:cts:greekLit:tlg0527.tlg034.1st1K-grc1.16.1>	μὴ ἐπιθύμει τέκνων πλῆθος ἄχρηστον, μήδε’ εὐφραίνου ἐπὶ υἱοῖς ἀσεβέσιν·
<.ecclesiasticus urn:cts:greekLit:tlg0527.tlg034.1st1K-grc1.16.2>	ἐὰν πληθύνωσι, μὴ εὐφραίνου ἐπ’ αὐτοῖς, εἰ μὴ ἔστι φόβος κυρίου μετ’ αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.16.3>	μὴ ἐμπιστεύσῃς τῇ ζωῇ αὐτῶν, καὶ μὴ ἔπεχε ἐπὶ τὸ πλῆθος αὐτῶν· κρεῖσσον γὰρ εἷς δίκαιος ἢ χίλιοι, καὶ ἀποθανεῖν ἄτεκνον ἢ ἔχειν τέκνα ἀσεβῆ·
<.ecclesiasticus urn:cts:greekLit:tlg0527.tlg034.1st1K-grc1.16.4>	ἀπὸ γὰρ ἑνὸς συνετοῦ συνοικισθήσεται πόλις, φυλὴ δὲ ἀσεβῶν ἐρημωθήσεται ἐν τάχει.
<.ecclesiasticus urn:cts:greekLit:tlg0527.tlg034.1st1K-grc1.16.5>	πολλὰ τοιαῦτα ἑώρακεν ὁ ὀφθαλμός μου, καὶ ἰσχυρότερα τούτων ἀκήκοε τὸ οὖς μου.
<.ecclesiasticus urn:cts:greekLit:tlg0527.tlg034.1st1K-grc1.16.6>	ἐν συναγωγῇ ἁμαρτωλῶν ἐκκαυθήσεται πῦρ, καὶ ἐν ἔθνει ἀπειθεῖ ἐξεκαύθη ὀργή.
<.ecclesiasticus urn:cts:greekLit:tlg0527.tlg034.1st1K-grc1.16.7>	οὐκ ἐξιλάσατο περὶ τῶν ἀρχαίων πάντων γιγάντων, οἳ ἀπέστησαν ἐν τῆ ἰσχύι τῆς ἀφροσύνης αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.16.8>	οὐκ ἐφείσατο περὶ τῆς παροικίας Λώτ, οὓς ἐβδελύξατο διὰ τὴν ὑπερηφανίαν αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.16.9>	οὐκ ἐλέησεν ἔθνος ἀπωλείας, τοὺς ἐξερχομένους ἐν ἁμαρτίαις αὐτῶν ἃς ἐποίουν·
<.ecclesiasticus urn:cts:greekLit:tlg0527.tlg034.1st1K-grc1.16.10.1>	καὶ οὕτως ἑξακοσίας χιλιάδας πεζῶν τοὺς ἐπισυναχθέντας ἐν σκληροκαρδίᾳ αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.16.10.2>	μαστιγῶν, ἐλεῶν, τύπτων, ἰώμενος, κύριος ἐν οἰκτιρμῷ καὶ παιδείᾳ διεφύλαξε·
<.ecclesiasticus urn:cts:greekLit:tlg0527.tlg034.1st1K-grc1.16.11.1>	καὶ ἐὰν ᾖ εἷς σκληροτράχηλος ἐν λαῷ, θαυμαστὸν τοῦτο εἰ ἀθῳωθήσεται.
<.ecclesiasticus urn:cts:greekLit:tlg0527.tlg034.1st1K-grc1.16.11.2>	ἔλεος γὰρ καὶ ὀργὴ παρ’ αὐτῷ διὰ τάχους, δυνάστης ἐξιλασμῶν καὶ ἐκχέων ὀργήν.
<.ecclesiasticus urn:cts:greekLit:tlg0527.tlg034.1st1K-grc1.16.12>	κατὰ τὸ πολὺ ἔλεος αὐτοῦ, οὕτως καὶ τὸ ἔλεγχος αὐτοῦ· ἄνδρα κατὰ τὰ ἔργα αὐτοῦ κρινεῖ.
<.ecclesiasticus urn:cts:greekLit:tlg0527.tlg034.1st1K-grc1.16.13>	οὐκ ἐκφεύξεται ἐν ἁρπάγματι ἁμαρτωλός, καὶ οὐ μὴ καθυστερίσῃ ὑπομονὴ εὐσεβοῦς.
<.ecclesiasticus urn:cts:greekLit:tlg0527.tlg034.1st1K-grc1.16.14>	πάσῃ ἐλεημοσύνη ποίησον τόπον, ἕκαστος γὰρ κατὰ τὰ ἔργα αὐτοῦ εὑρήσει·
<.ecclesiasticus urn:cts:greekLit:tlg0527.tlg034.1st1K-grc1.16.15>	κύριος ἐσκλήρυνε Φαραὼ μὴ εἰδέναι αὐτόν, ὅπως ἂν γνωσθῇ ἐνεργήματα αὐτοῦ τῆ ὑπ’ οὐρανόν.
<.ecclesiasticus urn:cts:greekLit:tlg0527.tlg034.1st1K-grc1.16.16>	πάσῃ τῇ κτίσει τὸ ἔλεος αὐτοῦ φανερόν· καὶ τὸ φῶς αὐτοῦ καὶ τὸ σκότος ἐμέρισε τῷ ἀδάμαντι.
<.ecclesiasticus urn:cts:greekLit:tlg0527.tlg034.1st1K-grc1.16.17.1>	μὴ εἴπῃς· ἀπὸ κυρίου κρυβήσομαι, καὶ ἐξ ὕψους τίς μου μνησθήσεται;
<.ecclesiasticus urn:cts:greekLit:tlg0527.tlg034.1st1K-grc1.16.17.2>	ἐν λαῷ πλείονι οὐ μὴ μνησθῶ, τίς γὰρ ἡ ψυχή μου ἐν ἀμετρήτῳ κτίσει;
<.ecclesiasticus urn:cts:greekLit:tlg0527.tlg034.1st1K-grc1.16.18.1>	ἰδοὺ ὁ οὐρανὸς καὶ ὁ οὐρανὸς τοῦ οὐρανοῦ, ἄβυσσος καὶ γῆ καὶ τὰ ἐν αὐτοῖς, ἐν τῆ ἐπισκοπῇ αὐτοῦ σαλευθήσεται·
<.ecclesiasticus urn:cts:greekLit:tlg0527.tlg034.1st1K-grc1.16.18.2>	ἅπας ὁ κόσμος γεγονὼς καὶ γινόμενος ἐν θελήματι αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.16.19>	ἅμα τὰ ὄρη καὶ τὰ θεμέλια τῆς γῆς ἐν τῷ ἐπιβλέψαι ἐπ’ αὐτὰ κύριον συσσείονται τρόμῳ,
<.ecclesiasticus urn:cts:greekLit:tlg0527.tlg034.1st1K-grc1.16.20>	καὶ ἀξίως οὐ διανοηθήσεται ἐπ’ αὐτοῖς καρδία· καὶ τὰς ὁδοὺς αὐτοῦ τίς ἐνθυμηθήσεται;
<.ecclesiasticus urn:cts:greekLit:tlg0527.tlg034.1st1K-grc1.16.21>	καταιγίς, ἣν οὐκ ὄψεται ἄνθρωπος, τὰ δὲ πλείονα τῶν ἔργων αὐτοῦ ἐστιν ἐν ἀποκρύφοις.
<.ecclesiasticus urn:cts:greekLit:tlg0527.tlg034.1st1K-grc1.16.22>	ἔργα δικαιοσύνης αὐτοῦ τίς ἀναγγελεῖ; ἢ τίς ὑπομενεῖ; μακρὰν γὰρ ἡ διαθήκη· καὶ ἐξέτασις ἁπάντων ἐν τελευτῇ.
<.ecclesiasticus urn:cts:greekLit:tlg0527.tlg034.1st1K-grc1.16.23>	ἐλαττοῦ μένος διανοιεῖται ταῦτα, καὶ ἀνὴρ ἄφρων διανοεῖται πλανώμενος μωρά.
<.ecclesiasticus urn:cts:greekLit:tlg0527.tlg034.1st1K-grc1.16.24>	ἄκουσόν μου, τέκνον, καὶ μάθε ἐπιστήμην, καὶ ἐπὶ τῶν λόγων μου πρόσεχε τῆ καρδίᾳ σου·
<.ecclesiasticus urn:cts:greekLit:tlg0527.tlg034.1st1K-grc1.16.25>	ἐκφανῶ ἐν σταθμῷ παιδείαν, καὶ ἐν ἀκριβείᾳ ἀπαγγελῶ ἐπιστήμην αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.16.26>	καὶ ἐν κρίσει Κυρίου ἔργα αὐτοῦ ἀπ’ ἀρχῆς, καὶ ἀπὸ ποιήσεως αὐτῶν διέστειλε μερίδας αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.16.27>	ἐκόσμησεν εἰς αἰῶνα τὰ ἔργα αὐτοῦ, καὶ ἐν χειρὶ αὐτοῦ αἱ ἀρχαὶ αὐτοῦ εἰς γενεὰς γενεῶν. οὔτε ἐπείνασαν οὔτε ἐκοπίασαν ἐν ποιήμασιν αὐτοῦ, καὶ οὐκ ἐξέλειπον ἀπὸ τῶν ἔργων αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.16.28>	ἕκαστος τὸν πλησίον αὐτοῦ οὐκ ἐξέθλιψε, καὶ ἕως αἰῶνος οὐκ ἀπειθήσουσι τὸν λόγον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.16.29>	καὶ μετὰ ταῦτα εἰς γῆν ἐπέβλεψεν ὁ κύριος· καὶ ἐνέπλησεν αὐτὴν τῶν ἀγαθῶν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.16.30>	ψυχὴν παντὸς ζώου ἑ κάλυψε τὸ πρόσωπον αὐτῆς, καὶ εἰς αὐτὴν ἡ ἀποστροφὴ αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.17.1>	Κύριος ἔκτισεν ἐκ γῆς ἄνθρωπον, καὶ πάλιν ἀπέστρεψεν αὐτὸν αὐτήν·
<.ecclesiasticus urn:cts:greekLit:tlg0527.tlg034.1st1K-grc1.17.2>	ἡμέρας ἀριθμοῦ καὶ καιρὸν ἔδωκεν αὐτοῖς, καὶ ἔδωκεν αὐτοῖς ἐξουσίαν τῶν ἑ ’π’ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.17.3>	ἐνέδυσε δὲ αὐτοὺς καθ’ ἑαυτοὺς ἰσχύν, καὶ κατ’ εἰκόνα αὐτοῦ ἐποίησεν αὐτούς·
<.ecclesiasticus urn:cts:greekLit:tlg0527.tlg034.1st1K-grc1.17.4>	ἔθηκε τὸν φόβον αὐτοῦ ἐπὶ πάσης σαρκός, καὶ κατακυριεύειν θηρίων κοὶ πετεινῶν ἐν ὁμοιώματι.
<.ecclesiasticus urn:cts:greekLit:tlg0527.tlg034.1st1K-grc1.17.5>	ἕκτον δὲ νοῦν αὐτοῖς ἐδωρήσατο μερίζων, καὶ τὸν ἕβδομον λόγον ἑρμενέα τῶν ἐνεργημάτων αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.17.6>	διαβούλιον καὶ γλῶσσαν καὶ ὀφθαλμούς, ὦτα καὶ καρδίαν ἔδωκε διανοεῖσθαι αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.17.7>	ἐπιστήμην συνέσεως ἐνέπλησεν αὐτούς, καὶ ἀγαθὰ καὶ κακὰ ὑπέδειξεν αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.17.8>	ἔθηκε τὸν ὀφθαλμὸν αὐτοῦ ἐπὶ τὰς καρδίας αὐτῶν,
<.ecclesiasticus urn:cts:greekLit:tlg0527.tlg034.1st1K-grc1.17.9>	ἔδωκε δι’ αἰώνων καυχᾶσθαι ἐπὶ τοῖς θαυμασίοις αὐτοῦ, ἵνα διηγῶνται τὰ ἔργα αὐτοῦ συνετῶς·
<.ecclesiasticus urn:cts:greekLit:tlg0527.tlg034.1st1K-grc1.17.10>	καὶ ὄνομα ἁγιασμοῦ αὐτοῦ αἰνέσουσιν ἐκλεκτοί.
<.ecclesiasticus urn:cts:greekLit:tlg0527.tlg034.1st1K-grc1.17.11>	προσέθηκεν αὐτοῖς ἐπιστήμην, καὶ νόμον ζωῆς αὐτοῖς, εἰς τὸ νοῆσαι ὅτι θνητοὶ ὄντες ὑπάρχουσι νῦν·
<.ecclesiasticus urn:cts:greekLit:tlg0527.tlg034.1st1K-grc1.17.12>	διαθήκην αἰῶνος ἔστησε μετ’ αὐτῶν, καὶ τὰ κρίματα αὐτοῦ ὑπέδειξεν αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.17.13>	μεγαλεῖον δόξης εἶδον οἱ ὀφθαλμοὶ αὐτῶν, καὶ δόξαν φωνῆς αὐτῶν ἤκουσε τὸ οὖς αὐτῶν· καὶ εἶπεν αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.17.14>	προσέχετε ἀπὸ παντὸς ἀδίκου, καὶ ἐνετείλατο αὐτοῖς ἑκάστῳ περὶ τοῦ πλησίον.
<.ecclesiasticus urn:cts:greekLit:tlg0527.tlg034.1st1K-grc1.17.15>	οὐ κρυβήσονται ἀπὸ τῶν ὀφθαλμῶν αὐτοῦ· αἱ ὁδοὶ αὐτῶν ἐναντίον αὐτοῦ διὰ παντός.
<.ecclesiasticus urn:cts:greekLit:tlg0527.tlg034.1st1K-grc1.17.16>	πᾶς δὲ ἄνθρωπος ἐκ νεότητος ἐπὶ τὰ πονηρά· καὶ οὐκ ἴσχυσαν τὰς καρδίας αὐτῶν ἀντὶ λιθίνων ποιῆσαι σαρκίνας.
<.ecclesiasticus urn:cts:greekLit:tlg0527.tlg034.1st1K-grc1.17.17>	ἐν γὰρ μερισμῷ τῶν ἐθνῶν τῆς γῆς πάσης ἑκάστῳ ἔθνει κατέστησεν ἡγούμενον, καὶ προσελάβετο τὸν Ἰσραὴλ ἑαυτῷ μερίδα·
<.ecclesiasticus urn:cts:greekLit:tlg0527.tlg034.1st1K-grc1.17.18>	ὃν πρωτόγονον ὄντα τιθηνεῖ παιδείᾳ, καὶ μερίζων φῶς ἀγαπήσεως οὐκ ἀνίησιν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.17.19>	διὸ πάντα τὰ ἔργα αὐτῶν ὡς ὁ ἥλιος ἐναντίον αὐτοῦ ἐστι, καὶ οἱ ὀφθαλμοὶ αὐτοῦ ἐνδελεχῶς ἐπὶ τὰς ὁδοὺς αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.17.20>	οὐκ ἐκρύβησαν αἱ ἀδικίαι αὐτῶν ἀπ’ αὐτοῦ, καὶ πᾶσαι αἱ ἁμαρτίαι αὐτῶν ἔναντι κυρίου.
<.ecclesiasticus urn:cts:greekLit:tlg0527.tlg034.1st1K-grc1.17.21>	Κύριος δὲ χρηστὸς ὢν καὶ εἰδὼς τὸ πλάσμα αὐτοῦ οὔτε ἀνῆκεν αὐτοὺς οὔτε ἐγκατέλιπε Φειδόμενος αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.17.22>	ἐλεημοσύνη γὰρ ἀνδρὸς ὡς σφραγὶς μετ’ αὐτοῦ· καὶ χάριν ἀνθρώπου ὡς κόρην συντηρήσει.
<.ecclesiasticus urn:cts:greekLit:tlg0527.tlg034.1st1K-grc1.17.23.1>	μερίζων υἱοῖς αὐτοῦ καὶ θυγατράσι μετάνοιαν μετὰ ταῦτα ἐξαναστήσεται καὶ ἀνταποδώσει αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.17.23.2>	καὶ τὸ ἀνταπόδομα αὐτῶν εἰς κεφαλὴν αὐτῶν ἀνταποδώσει·
<.ecclesiasticus urn:cts:greekLit:tlg0527.tlg034.1st1K-grc1.17.24>	πλὴν μετανοοῦσιν ἔδωκεν ἐπάνοδον, καὶ παρεκάλεσεν ἐκλείποντας ὑπομονήν.
<.ecclesiasticus urn:cts:greekLit:tlg0527.tlg034.1st1K-grc1.17.25>	ἐπίστρεφε οὖν πρὸς κύριον καὶ ἀπόλειπε ἁμαρτίας, δεήθητι κατὰ πρόσωπον καὶ σμίκρυνον πρόσκομμα· ἐπανάγαγε ἐπὶ Ὕψιστον·
<.ecclesiasticus urn:cts:greekLit:tlg0527.tlg034.1st1K-grc1.17.26>	καὶ ἀπόστρεφε ἀδικίας, αὐτὸς γὰρ ὁδηγήσει ἐκ σκότους εἰς φωτισμὸν ὑγείας, καὶ σφόδρα μίσησον βδέλυγμα.
<.ecclesiasticus urn:cts:greekLit:tlg0527.tlg034.1st1K-grc1.17.27>	Ὑψίστῳ τίς αἰνέσει ἐν ᾅδου ἀντὶ ζώντων καὶ διδόντων ἀνθομολόγησιν;
<.ecclesiasticus urn:cts:greekLit:tlg0527.tlg034.1st1K-grc1.17.28>	ἀπὸ νεκροῦ ὡς μηδὲν ὄντος ἀπόλλυται ἐξομολόγησις· ζῶν καὶ ὑγιὴς τῆ καρδίᾳ αἰνέσει τὸν κύριον.
<.ecclesiasticus urn:cts:greekLit:tlg0527.tlg034.1st1K-grc1.17.29>	ὡς μεγάλη ἡ ἐλεημοσύνη τοῦ κυρίου θεοῦ ἡμῶν, καὶ ἐξιλασμὸς τοῖς ἐπιστρέφουσιν ἐπ’ αὐτὸν ὁσίως.
<.ecclesiasticus urn:cts:greekLit:tlg0527.tlg034.1st1K-grc1.17.30>	οὐ γὰρ δύναται πάντα εἶναι ἐν ἀνθρώποις, ὅτι οὐκ ἀθάνατος υἱὸς ἀνθρώπου. τί φωτεινότερον ἡλίου;
<.ecclesiasticus urn:cts:greekLit:tlg0527.tlg034.1st1K-grc1.17.31>	καὶ τοῦτο ἐκλείπει· καὶ ἀνὴρ ὃς ἐνθυμηθήσεται σάρκα καὶ αἷμα.
<.ecclesiasticus urn:cts:greekLit:tlg0527.tlg034.1st1K-grc1.17.32>	δύναμιν ὕψους οὐρανοῦ αὐτὸς ἐπισκέπτεται, καὶ ἄνθρωποι πάντες γῆ καὶ σποδός.
<.ecclesiasticus urn:cts:greekLit:tlg0527.tlg034.1st1K-grc1.18.1>	ὁ ζῶν εἰς τὸν αἰῶνα ἔκτισε τὰ πάντα κοινῇ·
<.ecclesiasticus urn:cts:greekLit:tlg0527.tlg034.1st1K-grc1.18.2>	κύριος μόνος δίκαιος καὶ οὐκ ἔστιν ἄλλος πλὴν αὐτοῦ, οἰακίζων τὸν κόσμον ἐν σπιθαμῇ
<.ecclesiasticus urn:cts:greekLit:tlg0527.tlg034.1st1K-grc1.18.3.1>	χειρὸς αὐτοῦ, καὶ πάντα ὑπακούει τῷ θελήματι αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.18.3.2>	αὐτὸς γὰρ βασιλεὺς πάντων ἐν κράτει αὐτοῦ διαστέλλων ἐν αὐτοῖς ἅγια ἀπὸ βεβήλων.
<.ecclesiasticus urn:cts:greekLit:tlg0527.tlg034.1st1K-grc1.18.4>	τίνι ἐξεποίησεν ἐξαγγεῖλαι τὰ ἔργα αὐτοῦ; καὶ τίς ἐξιχνίασε τὰ μεγαλεῖα αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.18.5>	κράτος μεγαλωσύνης αὐτοῦ τίς ἐξαριθμήσεται; καὶ τίς προσθήσει ἐκδιηγήσασθαι τὰ ἐλέη αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.18.6>	οὐκ ἔστιν ἐλαττῶσαι οὐδὲ προσθεῖναι, καὶ οὐκ ἔστιν ἐξιχνιάσαι τὰ θαυμάσια τοῦ κυρίου.
<.ecclesiasticus urn:cts:greekLit:tlg0527.tlg034.1st1K-grc1.18.7>	ὅταν συντελέσῃ ἄνθρωπος τότε ἄρχεται, καὶ ὅταν παύσηται τότε ἀπορηθήσεται.
<.ecclesiasticus urn:cts:greekLit:tlg0527.tlg034.1st1K-grc1.18.8>	καὶ τί ἄνθρωπος καὶ τίς ἡ χρῆσις αὐτοῦ; τί τὸ ἀγαθὸν αὐτοῦ; καὶ τί τὸ κακὸν αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.18.9>	ἀριθμὸς ἡμερῶν ἀνθρώπου πολλὰ ἔτη, ἕκατον· ἀλογίστῳ δὲ ἑκάστου πᾶσιν ἡ κοίμησις.
<.ecclesiasticus urn:cts:greekLit:tlg0527.tlg034.1st1K-grc1.18.10>	ὡς σταγὼν ὕδατος ἀπὸ θαλάσσης, καὶ ὡς ψῆφος ἄμμου, οὕτως χίλια ἕτη ἐν ἡμέραις αἰῶνος.
<.ecclesiasticus urn:cts:greekLit:tlg0527.tlg034.1st1K-grc1.18.11>	διὰ τοῦτο μακροθυμεῖ Κύριος ἑ ’π’ αὐτοῖς, καὶ διαχέει τὸ αὐτοῦ ἐπ’ αὐτούς.
<.ecclesiasticus urn:cts:greekLit:tlg0527.tlg034.1st1K-grc1.18.12>	εἶδε καὶ ἐπέγνω τὴν καταστροφὴν αὐτῶν ὅτι πονηρά, διὰ τοῦτο ἐπλήθυνε τὸν ἐξιλασμὸν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.18.13>	ἔλεος ἀνθρώπου ἐπὶ τὸν πλησίον αὐτοῦ, ἔλεος δὲ κυρίου ἐπὶ πᾶσαν σάρκα· ἐλέγχων καὶ παιδεύων καὶ διδάσκων, καὶ ἐπιστρέφων ὡς ποιμὴν τὸ ποίμνιον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.18.14>	τοὺς ἐκδεχομένους παιδείαν ἐλεεῖ, καὶ τοὺς κατασπεύδοντας ἐπὶ τὰ κρίματα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.18.15>	τέκνον, ἐν ἀγαθοῖς μὴ δῷς μῶμον, μηδὲ ἐν πάσῃ δεήσει λύπην λόγου πονηροῦ.
<.ecclesiasticus urn:cts:greekLit:tlg0527.tlg034.1st1K-grc1.18.16>	οὐχὶ καύσωνα ἀναπαύσει δρόσος; οὕτως κρεῖσσον λόγος ἢ δόσις. οὐκ ἰδοὺ λόγος ὑπὲρ δόμα ἀγαθόν;
<.ecclesiasticus urn:cts:greekLit:tlg0527.tlg034.1st1K-grc1.18.17>	καὶ ἀμφότερα παρὰ ἀνθρώπῳ κεχαριτωμένα.
<.ecclesiasticus urn:cts:greekLit:tlg0527.tlg034.1st1K-grc1.18.18>	μωρὸς ἀχαρίστως ὀνειδιεῖ, καὶ δόσις βασκάνου ἐκτήκει ὀφθαλμούς.
<.ecclesiasticus urn:cts:greekLit:tlg0527.tlg034.1st1K-grc1.18.19>	πρὶν ἢ λαλῆσαι μάνθανε, καὶ πρὸ ἀρρωστίας θεραπεύου.
<.ecclesiasticus urn:cts:greekLit:tlg0527.tlg034.1st1K-grc1.18.20>	πρὸ κρίσεως ἑτοίμαζε σεαυτὸν καλλιεργεῖν, καὶ ἐν ὥρᾳ ἐπισκοπῆς εὑρήσεις ἐξιλασμόν.
<.ecclesiasticus urn:cts:greekLit:tlg0527.tlg034.1st1K-grc1.18.21>	πρὶν ἀρρωστῆσαί σε ταπεινώθητι ἐγκρατείᾳ, καὶ ἐν καιρῷ ἁμαρτημάτων δεῖξον ἐπιστροφήν.
<.ecclesiasticus urn:cts:greekLit:tlg0527.tlg034.1st1K-grc1.18.22>	μὴ ἐμποδίσῃς τοῦ ἀποδοῦναι εὐχὴν εὐκαίρως, καὶ μὴ μείνῃς ἕως θανάτου δικαιωθῆναι·
<.ecclesiasticus urn:cts:greekLit:tlg0527.tlg034.1st1K-grc1.18.23>	πρὶν εὔξασθαι ἑτοίμασον σεαυτόν· καὶ μὴ γίνου ὡς ἄνθρωπος πειράζων τὸν κύριον.
<.ecclesiasticus urn:cts:greekLit:tlg0527.tlg034.1st1K-grc1.18.24>	μνήσθητι θυμοῦ ἐν ἡμέραις τελευτῆς, καὶ καιρὸν ἐκδικήσεως ἐν ἀποστροφῇ προσώπου.
<.ecclesiasticus urn:cts:greekLit:tlg0527.tlg034.1st1K-grc1.18.25>	μνήσθητι καιρὸν λιμοῦ ἐν καιρῷ πλησμονῆς, πτωχείαν καὶ ἔνδειαν ἐν ἡμέρᾳ πλούτου.
<.ecclesiasticus urn:cts:greekLit:tlg0527.tlg034.1st1K-grc1.18.26>	ἀπὸ πρωίθεν ἕως ἑσπέρας μεταβάλλει καιρός, καὶ πάντα ταῦτά ἐστὶ ταχινὰ ἔναντι κυρίου.
<.ecclesiasticus urn:cts:greekLit:tlg0527.tlg034.1st1K-grc1.18.27>	καὶ ἐν ἡμέραις ἁμαρτιῶν προσέξει ἀπ’ ὁ πλημμελείας, καὶ ἄφρων οὐ συντηρήσει καιρόν.
<.ecclesiasticus urn:cts:greekLit:tlg0527.tlg034.1st1K-grc1.18.28>	πᾶς συνετὸς ἔγνω σοφίαν καὶ παιδείαν· καὶ τῷ εὑρόντι αὐτὴν δώσει ἐξομολόγησιν·
<.ecclesiasticus urn:cts:greekLit:tlg0527.tlg034.1st1K-grc1.18.29.1>	συνετοὶ ἐν λόγοις καὶ αὐτοὶ ἐσοφίσαντο, καὶ ἀνώμβρισαν παροιμίας ἀκριβεῖς εἰς ζωήν.
<.ecclesiasticus urn:cts:greekLit:tlg0527.tlg034.1st1K-grc1.18.29.2>	κρείσσων παρρησία ἐν δεσπότη μόνῳ· εἴπερ νεκρὰ καρδία νεκρῷ ἀντέχεσθαι.
<.ecclesiasticus urn:cts:greekLit:tlg0527.tlg034.1st1K-grc1.18.29.3>	Ἐγκράτεια ψυχῆς.
<.ecclesiasticus urn:cts:greekLit:tlg0527.tlg034.1st1K-grc1.18.30>	ὀπίσω τῶν ἐπιθυμιῶν σου μή πορεύου, καὶ ἀπὸ τῶν ὀρέξεών σου κωλύου.
<.ecclesiasticus urn:cts:greekLit:tlg0527.tlg034.1st1K-grc1.18.31>	ἐὰν χορηγήσῃς τῇ ψυχῇ σου ἐπιθυμίαν εὐδοκίας αὐτῆς, ποιήσεις ἐπίχαρμα τῶν ἐχθρῶν σου οἳ βασκανοῦσί σε.
<.ecclesiasticus urn:cts:greekLit:tlg0527.tlg034.1st1K-grc1.18.32>	μὴ εὐφραίνου ἐπὶ πολλῇ τρυφῇ σου, μηδὲ προσδεήθῃς συμβουλῆς αὐτῆς·
<.ecclesiasticus urn:cts:greekLit:tlg0527.tlg034.1st1K-grc1.18.33>	μὴ γίνου πτωχὸς συμβολοκοπῶν ἐκ δανεισμοῦ, καὶ οὐδέν σοι ἐστὶν ἐν μαρσιππίῳ· ἔσῃ γὰρ ἐπίβουλος τῆς ἰδίας ζωῆς λαλητός.
<.ecclesiasticus urn:cts:greekLit:tlg0527.tlg034.1st1K-grc1.19.1>	ἐργάτης μέθυσος οὐ πλουτισθήσεται· καὶ ὁ ἐξουδενῶν τὰ ὀλίγα, κατὰ μικρὸν πεσεῖται.
<.ecclesiasticus urn:cts:greekLit:tlg0527.tlg034.1st1K-grc1.19.2>	οἶνος καὶ γυναῖκες ἀποστήσουσι συνετούς, καὶ ὁ κολλώμενος πόρναις τολμηρὸς ἔσται.
<.ecclesiasticus urn:cts:greekLit:tlg0527.tlg034.1st1K-grc1.19.3>	σῆτες καὶ σκώληκες κληρονομήσουσιν αὐτόν, καὶ ξηρανθήσεται ἐν παραδειγματισμῷ μείζονι.
<.ecclesiasticus urn:cts:greekLit:tlg0527.tlg034.1st1K-grc1.19.4>	ὁ ταχὺ ἐμπιστεύων κοῦφος καρδίᾳ, καὶ ὁ ἁμαρτάνων εἰς ψυχὴν αὐτοῦ πλημμελήσει.
<.ecclesiasticus urn:cts:greekLit:tlg0527.tlg034.1st1K-grc1.19.5>	ὁ εὐφραινόμενος ἐπὶ κακοεξίᾳ καταγνωσθήσεται, ὁ δὲ ἀντοΦθαλμῶν ἡδοναῖς στεφανοῖ τὴν ζωὴν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.19.6>	ὁ ἐγκρατευόμενος γλώσση ἀμάχῳ συμβιώσεται, καὶ ὁ μισῶν λαλιὰν ἐλαττοῦται κακίᾳ.
<.ecclesiasticus urn:cts:greekLit:tlg0527.tlg034.1st1K-grc1.19.7>	μηδέποτε δευτερώσῃς λόγον, καὶ οὐθέν σοι ἔσται ἐν ἐλαττώσει.
<.ecclesiasticus urn:cts:greekLit:tlg0527.tlg034.1st1K-grc1.19.8>	ἐν φίλῳ καὶ ἐχθρῷ, μὴ διηγοῦ βίους ἀλλοτρίους, καὶ εἰ μή σοί ἐστιν ἁμαρτία, μὴ ἀποκάλυπτε·
<.ecclesiasticus urn:cts:greekLit:tlg0527.tlg034.1st1K-grc1.19.9>	ἀκήκοε γάρ σου καὶ ἐφυλάξατό σε, καὶ ἐν καιρῷ μισεῖ σε.
<.ecclesiasticus urn:cts:greekLit:tlg0527.tlg034.1st1K-grc1.19.10>	ἀκήκοας λόγον; συναποθανέτω σοι· καὶ εὐθαρσὴς γίνου, οὐ γὰρ μή σε ῥήξῃ.
<.ecclesiasticus urn:cts:greekLit:tlg0527.tlg034.1st1K-grc1.19.11>	ἀπὸ προσώπου λόγου ὀνειδίσει μωρός, ὡς ἀπὸ προσώπου βρέφους ἡ τίκτουσα.
<.ecclesiasticus urn:cts:greekLit:tlg0527.tlg034.1st1K-grc1.19.12>	βέλος πεπηγὸς ἐν μηρῷ σαρκός, οὕτως λόγος ἐν κοιλίᾳ μωροῦ.
<.ecclesiasticus urn:cts:greekLit:tlg0527.tlg034.1st1K-grc1.19.13>	ἔλεγξον φίλον, μήποτε οὐκ ἑ ποίησε, καὶ εἰ ἐποίησε, μήποτε προσθῇ.
<.ecclesiasticus urn:cts:greekLit:tlg0527.tlg034.1st1K-grc1.19.14>	ἔλεγξον τὸν πλησίον, μήποτε οὐκ εἶπε· καὶ εἰ εἴρηκεν ἵνα μὴ δευτερώσῃ.
<.ecclesiasticus urn:cts:greekLit:tlg0527.tlg034.1st1K-grc1.19.15>	ἔλεγξον φίλον, πολλάκις γὰρ γίνεται διαβολὴ ματαία, καὶ μὴ παντὶ λόγῳ πιστευέτω ἡ καρδία σου.
<.ecclesiasticus urn:cts:greekLit:tlg0527.tlg034.1st1K-grc1.19.16>	ἔστιν ὀλισθαίνων λόγῳ καὶ οὐκ ἀπὸ ψυχῆς, καὶ τίς ἐστιν ὃς οὐκ ὠλίσθησεν ἐν τῆ γλώσσῃ αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.19.17>	ἔλεγξον τὸν πλησίον πρὶν ἢ ἀπειλῆσαι, καὶ δὸς τόπον νόμῳ Ὑψίστου, γινόμενος ἀμηνής.
<.ecclesiasticus urn:cts:greekLit:tlg0527.tlg034.1st1K-grc1.19.18>	φόβος κυρίου ἀρχὴ προσλήψεως, σοφία δὲ παρ’ αὐτοῦ ἀγάπησιν περιποιεῖ.
<.ecclesiasticus urn:cts:greekLit:tlg0527.tlg034.1st1K-grc1.19.19>	γνῶσις ἐντολῶν κυρίου παιδεία ζωῆς, οἱ δὲ ποιοῦντες τὰ ἀρεστὰ αὐτῷ ἀθανασίας δένδρον καρποῦνται.
<.ecclesiasticus urn:cts:greekLit:tlg0527.tlg034.1st1K-grc1.19.20>	πᾶσα σοφία φόβος παρὰ Κυρίου, καὶ ἐν πάσῃ σοφίᾳ ποίησις νόμου, καὶ γνῶσις τῆς παντοκρατορίας αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.19.21>	οἰκέτης λέγων τῷ δεσπότη· ὡς ἀρέσκει οὐ ποιήσω, ἐὰν μετὰ ταῦτα ποιήση, παροργίζει τὸν τρέφοντα αὐτόν.
<.ecclesiasticus urn:cts:greekLit:tlg0527.tlg034.1st1K-grc1.19.22>	οὐκ ἔστι σοφία πονηρίας ἐπιστήμη· καὶ οὐκ ἔστιν ὅπου βουλὴ ἁμαρτωλῶν φρόνησις.
<.ecclesiasticus urn:cts:greekLit:tlg0527.tlg034.1st1K-grc1.19.23>	ἔστι πονηρία, καὶ αὐτὴ βδέλυγμα, καὶ ἔστιν ἄφρων ἐλαττούμενος σοφίᾳ.
<.ecclesiasticus urn:cts:greekLit:tlg0527.tlg034.1st1K-grc1.19.24>	κρείσσων πτοούμενος ἐν συνέσει ἔμφοβος τοῦ περισσεύοντος ἐν φρονήσει καὶ παραβαίνοντος νόμιμα Ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.19.25>	ἔστι πανουργία ἀκριβὴς καὶ αὐτὴ ἄδικος, καὶ ἔστι διαστρέφων χάριν τοῦ ἐκφᾶναι κρίμα, καὶ ἔστι δικαιῶν κρίσει σοφός.
<.ecclesiasticus urn:cts:greekLit:tlg0527.tlg034.1st1K-grc1.19.26>	ἔστι πονηρευόμενος συγκεκυφὼς μελανίᾳ, καὶ τὰ ἐντὸς αὐτοῦ πλήρης δόλου πυρώδους·
<.ecclesiasticus urn:cts:greekLit:tlg0527.tlg034.1st1K-grc1.19.27>	συγκύφων πρόσωπον καὶ ἐθελοκωφῶν, οὗ ἐὰν ἐπιγνωσθῇ προφθάσει σε κακοποιῆσαι·
<.ecclesiasticus urn:cts:greekLit:tlg0527.tlg034.1st1K-grc1.19.28>	καὶ ἐὰν ὑπὸ ἐλαττώματος ἰσχύος κωλυθῇ ἁμαρτεῖν, ἐὰν εὕρῃ καιρὸν κακοποιήσει.
<.ecclesiasticus urn:cts:greekLit:tlg0527.tlg034.1st1K-grc1.19.29>	ἀπὸ ὁράσεως ἐπιγνωσθήσεται ἀνήρ, καὶ ἀπὸ ἀπαντήσεως προσώπου ἐπιγνωσθήσεται νοήμων·
<.ecclesiasticus urn:cts:greekLit:tlg0527.tlg034.1st1K-grc1.19.30>	στολισμὸς ἀνδρός, καὶ γέλως ὀδόντων, καὶ βῆμα ἀνθρώπου ἀναγγελεῖ τὰ περὶ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.20.1.1>	ἔστιν ἔλεγχος ὃς οὐκ ἔστιν ὡραῖος, καὶ ἔστι σιωπῶν καὶ αὐτὸς φρόνιμος.
<.ecclesiasticus urn:cts:greekLit:tlg0527.tlg034.1st1K-grc1.20.1.2>	ὡς καλόν ἐστιν ἐλέγξαι ἢ θυμοῦσθαι κρυπτῶς,
<.ecclesiasticus urn:cts:greekLit:tlg0527.tlg034.1st1K-grc1.20.2>	καὶ ὁ ἀνθομολογούμενος, κωλυθήσεται ἀπὸ ἐλαττώματος.
<.ecclesiasticus urn:cts:greekLit:tlg0527.tlg034.1st1K-grc1.20.4>	ἐπιθυμία εὐνούχου, ἀποπαρθενῶσαι νεάνιδα, οὕτως ὁ ποιῶν ἐν βίῳ κρίματα.
<.ecclesiasticus urn:cts:greekLit:tlg0527.tlg034.1st1K-grc1.20.5>	ἔστι σιωπῶν εὑρισκόμενος σοφός, καὶ ἔστι μισητὸς ἀπὸ πολλῆς λαλιᾶς αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.20.6>	ἔστι σιωπῶν, οὐ γὰρ ἔχει ἀπόκρισιν, καὶ ἔστι σιωπῶν, εἰδὼς καιρόν.
<.ecclesiasticus urn:cts:greekLit:tlg0527.tlg034.1st1K-grc1.20.7>	ἄνθρωπος σοφὸς σιγήσει ἕως καιροῦ, ὁ δὲ λαπιστὴς καὶ ἄφρων, ὑπερβήσεται καιρόν.
<.ecclesiasticus urn:cts:greekLit:tlg0527.tlg034.1st1K-grc1.20.8>	ὁ πλεονάζων λόγῳ, βδελυχθήσεται· καὶ ὁ ἐνεξουσιαζόμενος, μνησθήσεται. ὡς καλὸν ἐλεχθέντα φανερῶσαι μετάνοιαν, οὕτως γὰρ φεύξῃ ἑκούσιον ἁμάρτημα.
<.ecclesiasticus urn:cts:greekLit:tlg0527.tlg034.1st1K-grc1.20.9>	ἔστιν εὐδοκία ἐν κακοῖς ἀνδρὶ ἁμαρτωλῷ, καὶ ἔστιν εὕρημα εἰς ἐλάττωσιν.
<.ecclesiasticus urn:cts:greekLit:tlg0527.tlg034.1st1K-grc1.20.10>	ἔστι δόσις ἢ οὐ λυσιτελήσει σοι, καὶ ἔστι δόσις ἧς τὸ ἀνταπόδομα διπλοῦν.
<.ecclesiasticus urn:cts:greekLit:tlg0527.tlg034.1st1K-grc1.20.11>	ἔστιν ἐλάττωσις ἕνεκεν δόξης, καὶ ἔστιν ὃς ἀπὸ ταπεινώσεως ἦρε κεφαλήν.
<.ecclesiasticus urn:cts:greekLit:tlg0527.tlg034.1st1K-grc1.20.12>	ἔστιν ἀγοράζων πολλὰ ὀλίγου, καὶ ἀποτιννύων αὐτὰ ἑπταπλασίονα.
<.ecclesiasticus urn:cts:greekLit:tlg0527.tlg034.1st1K-grc1.20.13>	ὁ σοφὸς ἐν λόγοις ἑαυτὸν προσφιλῆ ποιήσει, χάριτες δὲ μωρῶν ἐκχυθήσονται.
<.ecclesiasticus urn:cts:greekLit:tlg0527.tlg034.1st1K-grc1.20.14>	δόσις ἄφρονος οὐ λυσιτελήσει σοι λαβόντι, ὁμοίως δὲ καὶ βασκάνου διὰ ἀνάγκην αὐτοῦ, οἱ γὰρ ὀφθαλμοὶ αὐτοῦ ἀνθ’ ἑνὸς εἰς τὸ λαβεῖν πολλοί.
<.ecclesiasticus urn:cts:greekLit:tlg0527.tlg034.1st1K-grc1.20.15>	ὀλίγα δώσει, καὶ πολλὰ ὀνειδίσει, καὶ ἀνοίξει τὸ στόμα αὐτοῦ ὡς Κήρυξ· σήμερον δανειεῖ καὶ αὔριον ἀπαιτήσει. μισητὸς κυρίῳ καὶ ἀνθρώποις ὁ τοιοῦτος.
<.ecclesiasticus urn:cts:greekLit:tlg0527.tlg034.1st1K-grc1.20.16.1>	μωρὸς ἐρεῖ· οὐχ ὑπάρχει μοι φίλος, οὐκ ἔστι χάρις τοῖς ἀγαθοῖς μου·
<.ecclesiasticus urn:cts:greekLit:tlg0527.tlg034.1st1K-grc1.20.16.2>	οἱ ἐσθίοντες τὸν ἄρτον μου, φαῦλοι τῇ γλώσση.
<.ecclesiasticus urn:cts:greekLit:tlg0527.tlg034.1st1K-grc1.20.17>	ποσάκις καὶ ὅσοι καταγελάσονται αὐτοῦ; οὔτε γὰρ τὸ ἔχειν ἐν ὀρθῇ αἰσθήσει εἴληφε, καὶ τὸ μὴ ἔχειν ὁμοίως ἀδιάφορον αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.20.18>	ὀλίσθημα ἀπὸ ἐδάφους μᾶλλον ἢ ἀπὸ γλώσσης, οὕτως πτῶσις κακῶν κατὰ σπουδὴν ἥξει.
<.ecclesiasticus urn:cts:greekLit:tlg0527.tlg034.1st1K-grc1.20.19>	ἄνθρωπος ἄχαρις μῦθος ἄκαιρος, ἐν στόματι ἀπαιδεύτων ἐνδελεχισθήσεται.
<.ecclesiasticus urn:cts:greekLit:tlg0527.tlg034.1st1K-grc1.20.20>	ἀπὸ στόματος μωροῦ ἀποδοκιμασθήσεται παραβολή, οὐ γὰρ μὴ εἴπῃ αὐτὴν ἐν καιρῷ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.20.21>	ἔστι κωλυόμενος ἁμαρτάνειν ἀπὸ ἐνδείας, καὶ ἐν τῇ ἀναπαυσει αὐτοῦ οὐ κατανυγήσεται.
<.ecclesiasticus urn:cts:greekLit:tlg0527.tlg034.1st1K-grc1.20.22>	ἔστιν ἀπολλύων τὴν ψυχὴν αὐτοῦ διὰ αἰσχύνην, καὶ ἀπὸ λήψεως προσώπου ἀπολεῖ αὐτήν.
<.ecclesiasticus urn:cts:greekLit:tlg0527.tlg034.1st1K-grc1.20.23>	ἔστι χάριν αἰσχύνης ἐπαγγελλόμενος φίλῳ, καὶ ἐκτήσατο αὐτὸν ἐχθρὸν δωρεάν.
<.ecclesiasticus urn:cts:greekLit:tlg0527.tlg034.1st1K-grc1.20.24>	μῶμος πονηρὸς, ψεῦδος ἐν ἀνθρώπῳ, ἐν δὲ στόματι ἀπαιδεύτων ἐνδελεχισθήσεται.
<.ecclesiasticus urn:cts:greekLit:tlg0527.tlg034.1st1K-grc1.20.25>	αἱρετὸν κλέπτης ἢ ὁ ἐνδελεχίζων ψεύδει, ἀμφότεροι δὲ ἀπώλειαν κληρονομήσουσιν.
<.ecclesiasticus urn:cts:greekLit:tlg0527.tlg034.1st1K-grc1.20.26.1>	ἦθος ἀνθρώπου ψευδοῦς ἀτιμία, καὶ ἡ αἰσχύνη αὐτοῦ μετ’ αὐτοῦ ἐνδελεχῶς.
<.ecclesiasticus urn:cts:greekLit:tlg0527.tlg034.1st1K-grc1.20.26.2>	Λόγοι παραβολῶν.
<.ecclesiasticus urn:cts:greekLit:tlg0527.tlg034.1st1K-grc1.20.27>	ὁ σοφὸς ἐν λόγοις προάξει ἑαυτόν, καὶ ἄνθρωπος φρόνιμος ἀρέσει μεγιστᾶσιν.
<.ecclesiasticus urn:cts:greekLit:tlg0527.tlg034.1st1K-grc1.20.28>	ὁ ἐργαζόμενος γῆν αὐτοῦ ἀνυψώσει θημωνίαν αὐτοῦ, καὶ ὁ ἀρέσκων μεγιστᾶσιν ἐξιλάσεται ἀδικίαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.20.29>	ξένια καὶ δῶρα ἀποτυφλοῖ ὀφθαλμοὺς σοφῶν, καὶ ὡς φιμὸς ἐν στόματι ἀποτρέπει ἐλέγχους.
<.ecclesiasticus urn:cts:greekLit:tlg0527.tlg034.1st1K-grc1.20.30>	σοφία κεκρυμμένη καὶ θησαυρὸς ἀφανής, τίς ὠφέλεια ἐν ἀμφοτέροις;
<.ecclesiasticus urn:cts:greekLit:tlg0527.tlg034.1st1K-grc1.20.31.1>	κρείσσων ἄνθρωπος ἀποκρύπτων τὴν μωρίαν αὐτοῦ ἢ ἄνθρωπος ἀποκρύπτων τὴν σοφίαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.20.31.2>	κρείσσων ὑπομονὴ ἀπαραίτητος ἐν ζητήσει κυρίου, ἢ ἀδέσποτος τροχηλάτης τῆς ἰδίας ζωῆς.
<.ecclesiasticus urn:cts:greekLit:tlg0527.tlg034.1st1K-grc1.21.1>	τέκνον, ἥμαρτες; μὴ προσθῇς ἔτι, καὶ περὶ τῶν προτέρων δεήθητι.
<.ecclesiasticus urn:cts:greekLit:tlg0527.tlg034.1st1K-grc1.21.2.1>	ὡς ἀπὸ προσώπου ὄφεως, φεῦγε ἀπὸ ἁμαρτίας. ἐὰν γὰρ προσέλθῃς αὐτῇ, δέξεταί σε·
<.ecclesiasticus urn:cts:greekLit:tlg0527.tlg034.1st1K-grc1.21.2.2>	ὀδόντες λέοντος ὀδόντες αὐτῇ, ἀναιροῦντες ψυχὰς ἀνθρώπων.
<.ecclesiasticus urn:cts:greekLit:tlg0527.tlg034.1st1K-grc1.21.3>	ὡς ῥομφαία δίστομος πᾶσα ἀνομία, τῇ πληγῇ αὐτῆς οὐκ ἔστιν ἴασις.
<.ecclesiasticus urn:cts:greekLit:tlg0527.tlg034.1st1K-grc1.21.4>	καταπληγμὸς καὶ ὕβρις ἐρημώσουσι πλοῦτον, οὕτως οἶκος ὑπερηφάνων ἐρημωθήσεται.
<.ecclesiasticus urn:cts:greekLit:tlg0527.tlg034.1st1K-grc1.21.5>	δέησις πτωχοῦ ἐκ στόματος ἕως ὠτίων αὐτοῦ, καὶ τὸ κρίμα αὐτοῦ κατὰ σπουδὴν ἔρχεται.
<.ecclesiasticus urn:cts:greekLit:tlg0527.tlg034.1st1K-grc1.21.6>	μισῶν ἐλεγμὸν ἐν ἴχνει ἁμαρτωλοῦ, καὶ ὁ φοβούμενος κύριον ἐπιστρέψει ἐν καρδίᾳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.21.7>	γνωστὸς μακρόθεν ὁ δυνατὸς ἐν γλώσσῃ, ὁ δὲ νοήμων οἶδεν ἐν τῷ ὀλισθαίνειν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.21.8>	ὁ οἰκοδομῶν τὴν οἰκίαν αὐτοῦ ἐν χρήμασιν ἀλλοτρίοις ὡς ὁ συνάγων ἑαυτῷ λίθους εἰς χῶμα ταφῆς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.21.9>	στιππύον συνηγμένον συναγωγὴ ἀνόμων, καὶ ἡ συντέλεια αὐτῶν φλὸξ πυρὸς εἰς ἀπώλειαν.
<.ecclesiasticus urn:cts:greekLit:tlg0527.tlg034.1st1K-grc1.21.10>	ὁδὸς ἁμαρτωλῶν ὡμαλισμένη ὑπὸ λίθων, καὶ ἐπ’ ἐσχάτου αὐτῆς βόθρος ᾅδου.
<.ecclesiasticus urn:cts:greekLit:tlg0527.tlg034.1st1K-grc1.21.11>	ὁ φυλάσσων νόμον Κυρίου κρατεῖ τοῦ ἐννοήματος νοήματος αὐτοῦ, συντέλεια δὲ τοῦ φόβου κυρίου σοφίας πρόσληψις.
<.ecclesiasticus urn:cts:greekLit:tlg0527.tlg034.1st1K-grc1.21.12>	οὐ παιδευθήσεται ὃς οὐκ ἔστι πανοῦργος· ἔστι γὰρ πανουργία πληθύνουσα πικρίαν.
<.ecclesiasticus urn:cts:greekLit:tlg0527.tlg034.1st1K-grc1.21.13>	γνῶσις σοφοῦ ὡς κατακλυσμὸς πληθυνθήσεται, καὶ ἡ βουλὴ αὐτοῦ ὡς πηγὴ ἁγνὴ ζωῆς.
<.ecclesiasticus urn:cts:greekLit:tlg0527.tlg034.1st1K-grc1.21.14>	ἔγκατα μωροῦ ὡς ἀγγεῖον συντετριμμένον, πᾶσαν γνῶσιν οὐ κρατήσει ἐν ζωῇ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.21.15.1>	λόγον σοφὸν ἐὰν ἀκούσῃ ἐπιστήμων, αἰνέσει αὐτὸν καὶ ἐπ’ αὐτὸν προσθήσει·
<.ecclesiasticus urn:cts:greekLit:tlg0527.tlg034.1st1K-grc1.21.15.2>	ἤκουσεν αὐτὸν ἀσύνετος καὶ ἀπήρεσεν αὐτῷ, καὶ ἀπέστρεψεν αὐτὸν ὀπίσω τοῦ νώτου αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.21.16>	ἐξήγησις μωροῦ ὡς ἐν ὁδῷ φορτίον, ἐπὶ δὲ χείλους συνετοῦ εὑρεθήσεται χάρις.
<.ecclesiasticus urn:cts:greekLit:tlg0527.tlg034.1st1K-grc1.21.17>	στόμα φρονίμου ζητηθήσεται ἐν ἐκκλησίᾳ.
<.ecclesiasticus urn:cts:greekLit:tlg0527.tlg034.1st1K-grc1.21.18>	ὡς οἶκος ἠφανισμένος οὕτως μωρῷ σοφία, καὶ τοὺς λόγους αὐτοῦ διανοηθήσονται ἐν καρδίᾳ καὶ γνῶσις ἀσυνέτου ἀδιεξέταστοι λόγοι.
<.ecclesiasticus urn:cts:greekLit:tlg0527.tlg034.1st1K-grc1.21.19>	πέδαι ἐν ποσὶν ἀνοήτοις παιδεία, καὶ ὡς χειροπέδαι ἐπὶ χειρὸς δεξιᾶς.
<.ecclesiasticus urn:cts:greekLit:tlg0527.tlg034.1st1K-grc1.21.20>	μωρὸς ἐν γέλωτι ἀνυψοῖ φωνὴν αὐτοῦ, ἀνὴρ δὲ πανοῦργος μόλις ἡσυχῆ μειδιάσει.
<.ecclesiasticus urn:cts:greekLit:tlg0527.tlg034.1st1K-grc1.21.21>	ὡς κόσμος χρυσοῦς φρονίμῳ παιδεία, καὶ ὡς χλιδῶν ἐπὶ βραχίονος δεξιοῦ.
<.ecclesiasticus urn:cts:greekLit:tlg0527.tlg034.1st1K-grc1.21.22>	ποὺς μωροῦ ταχὺς εἰς οἰκίαν, ἄνθρωπος δὲ πολύπειρος αἰσχυνθήσεται ἀπ’ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.21.23>	ἄφρων ἀπὸ θύρας παρακύψει εἰς οἰκίαν, ἀνὴρ δὲ πεπαιδευμένος ἔξω στήσεται.
<.ecclesiasticus urn:cts:greekLit:tlg0527.tlg034.1st1K-grc1.21.24>	ἀπαιδευσία ἀνθρώπου ἀκροᾶσθαι παρὰ θύραν, ὁ δὲ φρόνιμος βαρυνθήσεται ἀτιμίαν.
<.ecclesiasticus urn:cts:greekLit:tlg0527.tlg034.1st1K-grc1.21.25>	χείλη πολυλάλων τὰ οὐκ αὐτῶν διηγήσεται, λόγοι δὲ φρονίμων ἐν ζυγῷ σταθήσονται.
<.ecclesiasticus urn:cts:greekLit:tlg0527.tlg034.1st1K-grc1.21.26>	ἐν στόματι μωρῶν ἡ καρδία αὐτῶν, ἐν δὲ καρδίᾳ σοφῶν τὸ στόμα αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.21.27>	ἐν τῷ καταρᾶσθαι ἀσεβῆ τὸν σατανᾶν, αὐτὸς καταρᾶται τὴν ἑαυτοῦ ψυχήν.
<.ecclesiasticus urn:cts:greekLit:tlg0527.tlg034.1st1K-grc1.21.28>	μολύνει τὴν ἑαυτοῦ ψυχὴν ὁ ψίθυρος, καὶ οὗ ἐὰν παροικήσῃ, μισηθήσεται.
<.ecclesiasticus urn:cts:greekLit:tlg0527.tlg034.1st1K-grc1.22.1>	λίθῳ ἠρδαλωμένῳ συνεβλήθη ὀκνηρός, καὶ πᾶς ἐκσυριεῖ ἐπὶ ἀτιμίᾳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.22.2>	βολβίτῳ κοπρίων συνεβλήθη ὀκνηρός, πᾶς ὁ ἀναιρούμενος αὐτὸν ἐκτινάξει χεῖρα.
<.ecclesiasticus urn:cts:greekLit:tlg0527.tlg034.1st1K-grc1.22.3>	αἰσχύνη πατρὸς ἐν γεννήσει ἀπαιδεύτου, θυγάτηρ δὲ ἐπ’ ἐλαττώσει γίνεται.
<.ecclesiasticus urn:cts:greekLit:tlg0527.tlg034.1st1K-grc1.22.4>	θυγάτηρ φρόνιμος κληρονομήσει ἀνδρὸς αὐτῆς, καὶ ἡ καταισχύνουσα εἰς λύπην γεννήσαντος·
<.ecclesiasticus urn:cts:greekLit:tlg0527.tlg034.1st1K-grc1.22.5>	πατέρα καὶ ἄνδρα καταισχύνει ἡ θρασεῖα, καὶ ὑπὸ ἀμφοτέρων ἀτιμασθήσεται.
<.ecclesiasticus urn:cts:greekLit:tlg0527.tlg034.1st1K-grc1.22.6>	μουσικὰ ἐν πένθει ἄκαιρος διήγησις, μάστιγες δὲ καὶ παιδεία ἐν καιρῷ σοφίας.
<.ecclesiasticus urn:cts:greekLit:tlg0527.tlg034.1st1K-grc1.22.7>	τέκνα ἐν ἀγαθῇ ζωῇ τὴν τροφὴν ἔχοντα τῶν ἰδίων γεννητόρων κρύψουσι δυσγένειαν·
<.ecclesiasticus urn:cts:greekLit:tlg0527.tlg034.1st1K-grc1.22.8>	τέκνα ἐν καταφρονήσει καὶ ἀπαιδευσίᾳ γεγαυριωμένα συγγενείας ἑαυτῶν μολύνουσι τὴν εὐγένειαν.
<.ecclesiasticus urn:cts:greekLit:tlg0527.tlg034.1st1K-grc1.22.9>	συγκολλῶν ὄστρακον ὁ διδάσκων μωρόν, καὶ ἐξεγείρει καθεύδοντας ἐκ βαθέος ὕπνου·
<.ecclesiasticus urn:cts:greekLit:tlg0527.tlg034.1st1K-grc1.22.10>	διηγεῖται νυστάζοντι ὁ διηγούμενος μωρῷ, καὶ ἐπὶ συντελείᾳ ἐρεῖ· τί ἐστιν;
<.ecclesiasticus urn:cts:greekLit:tlg0527.tlg034.1st1K-grc1.22.11.1>	ἐπὶ νεκρῷ κλαῦσον, ἐξέλιπε γὰρ φῶς· ἐπὶ μωρῷ κλαῦσον, ἐξέλιπε γὰρ σύνεσις·
<.ecclesiasticus urn:cts:greekLit:tlg0527.tlg034.1st1K-grc1.22.11.2>	ἥδιον κλαῦσον ἐπὶ νεκρῷ, ὅτι ἀνεπαύσατο, τοῦ γὰρ μωροῦ ὑπὲρ θάνατον ἡ ζωή.
<.ecclesiasticus urn:cts:greekLit:tlg0527.tlg034.1st1K-grc1.22.12>	πένθος νεκροῦ ἑπτὰ ἡμέραι, μωροῦ δὲ καὶ ἀσεβοῦς πᾶσαι αἱ ἡμέραι τῆς ζωῆς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.22.13.1>	μετὰ ἄφρονος μὴ πληθύνῃς λόγον, καὶ πρὸς ἀσύνετον μὴ πορεύου. ἀναισθητῶν γὰρ ἐξουθενήσει σου τὰ πάντα·
<.ecclesiasticus urn:cts:greekLit:tlg0527.tlg034.1st1K-grc1.22.13.2>	φύλαξαι ἀπ’ αὐτοῦ, ἵνα μὴ κόπον ἔχῃς καὶ οὐ μὴ μολυνθῇς ἐν τῷ ἐντιναγμῷ αὐτοῦ. ἔκκλινον ἀπ’ αὐτοῦ, καὶ εὑ ῥήσεις ἀνάπαυσιν, καὶ οὐ μὴ ἀκηδιάσῃς ἐν τῇ ἀπονοίᾳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.22.14>	ὑπὲρ μόλυβον τί βαρυνθήσεται ; καὶ τί αὐτῷ ὄνομα, ἀλλ’ ἢ * μόλυβος ;
<.ecclesiasticus urn:cts:greekLit:tlg0527.tlg034.1st1K-grc1.22.15>	ἄμμον καὶ ἅλας καὶ βῶλον σιδήρου εὐκοπώτερον ὑπενεγκεῖν ἢ ἄνθρωπον ἀσύνετον.
<.ecclesiasticus urn:cts:greekLit:tlg0527.tlg034.1st1K-grc1.22.16>	ἱμάντωσις ξυλίνη ἐνδεδεμένη εἰς οἰκοδομήν, ἐν συσσεισμῷ οὐ διαλυθήσεται, οὕτως καρδία ἐστηριγμένη ἐπὶ διανοήματος βουλῆς ἐν παντὶ καιρῷ φόβῳ οὐ δειλιάσει.
<.ecclesiasticus urn:cts:greekLit:tlg0527.tlg034.1st1K-grc1.22.17>	καρδία ἡδρασμένη ἐπὶ διανοίᾳ συνέσεως ὡς κόσμος ψαμμωτὸς ἐπὶ τοίχου ξυστοῦ.
<.ecclesiasticus urn:cts:greekLit:tlg0527.tlg034.1st1K-grc1.22.18.1>	†χάρακες ἐπὶ μετεώρου κείμενοι κατέναντι ἀνέμου οὐ μὴ μείνωσιν· οὕτως καρδία δειλὴ ἐπὶ διανοήματι μωροῦ·
<.ecclesiasticus urn:cts:greekLit:tlg0527.tlg034.1st1K-grc1.22.18.2>	κατέναντι παντὸς φόβου οὐ μὴ ὑπομείνῃ.
<.ecclesiasticus urn:cts:greekLit:tlg0527.tlg034.1st1K-grc1.22.19>	ὁ νύσσων ὀφθαλμὸν κατάξει δάκρυα, καὶ ὁ νύσσων καρδίαν ἐκφαίνει αἴσθησιν.
<.ecclesiasticus urn:cts:greekLit:tlg0527.tlg034.1st1K-grc1.22.20>	βάλλων λίθον ἐπὶ ἐπὶ ἔτεινά ἀποσοβήσει αὐτά, καὶ ὀνειδίζων φίλον διαλύσει φιλίαν.
<.ecclesiasticus urn:cts:greekLit:tlg0527.tlg034.1st1K-grc1.22.21>	ἐπὶ φίλον ἐὰν σπάσῃ μάχαιραν, μὴ ἀπελπίσῃς, ἔστι γὰρ ἐπάνοδος.
<.ecclesiasticus urn:cts:greekLit:tlg0527.tlg034.1st1K-grc1.22.22>	ἐπὶ φίλον ἐὰν ἀνοίξης στόμα, μὴ εὐλαβηθῇς, ἔστι γὰρ διαλλαγή. πλὴν ὀνειδισμοῦ κοὶ ὑπερηφανίας καὶ μυστηρίου ἀποκαλύψεως καὶ πληγῆς δολίας· ἐν τούτοις γὰρ ἀποφεύξεται πᾶς φίλος.
<.ecclesiasticus urn:cts:greekLit:tlg0527.tlg034.1st1K-grc1.22.23.1>	πίστιν κτῆσαι ἐν πτωχείᾳ μετὰ τοῦ πλησίον, ἵνα ἐν τοῖς ἀγαθοῖς αὐτοῦ εὐφρανθῇς. ἐν καιρῷ θλίψεως διάμενε αὐτῶ, ἵνα τὴν κληρονομίαν αὐτοῦ συγκληρονομήσῃς.
<.ecclesiasticus urn:cts:greekLit:tlg0527.tlg034.1st1K-grc1.22.23.2>	οὐ καταφρονητέον γὰρ ἀεὶ τῆς περιγραφῆς, οὐδὲ θαυμαστὸς πλούσιος νοῦν οὐκ ἔχων.
<.ecclesiasticus urn:cts:greekLit:tlg0527.tlg034.1st1K-grc1.22.24>	πρὸ πυρὸς ἀτμὶς καμίνου καὶ καπνός, οὕτως πρὸ αἱμάτων λοιδορίαι.
<.ecclesiasticus urn:cts:greekLit:tlg0527.tlg034.1st1K-grc1.22.25>	φίλον σκεπάσαι οὐκ αἰσχυνθήσομαι, καὶ ἀπὸ προσώπου αὐτοῦ οὐ μὴ κρυβῶ, καὶ εἰ κακά μου συμβήσονται δι’ αὐτόν,
<.ecclesiasticus urn:cts:greekLit:tlg0527.tlg034.1st1K-grc1.22.26>	πᾶς ὁ ἀκούων φυλάξεται ἀπ’ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.22.27>	τίς δώσει μοι ἐπὶ στόματός μου φυλακὴν καὶ ἐπὶ τῶν χειλέων μου σφραγῖδα πανοῦργον, ἵνα μὴ πέσω αἰφνιδίως ἀπ’ αὐτῆς, κοὶ ἡ γλῶσσά μου μὴ ἀπολέσῃ με;
<.ecclesiasticus urn:cts:greekLit:tlg0527.tlg034.1st1K-grc1.23.1>	Κύριε, πάτερ καὶ δέσποτα ζωῆς ἁπάσης, μὴ ἐγκαταλίπῃς με ἐν βουλῆ αὐτῶν, καὶ μὴ ἀφῇς με πεσεῖν ἐν αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.23.2>	τίς ἐπιστήσει ἐπὶ τοῦ διανοήματός μου μάστιγας, καὶ ἐπὶ τῆς καρδίας μου παιδείαν σοφίας, ἵνα μὴ ἐπὶ τοῖς ἀγνοήμασί μου μὴ φείσῃ σύ, κύριε; τὰς δὲ ὕβρεις τῶν ἐν ἐπαγγελίᾳ ἁμαρτωλῶν μὴ παρῇς,
<.ecclesiasticus urn:cts:greekLit:tlg0527.tlg034.1st1K-grc1.23.3>	ὅπως μὴ πληθυνθῶσιν αἱ ἄγνοιαί μου, καὶ αἱ ἁμαρτίαι μου πλέον ᾄσουσιν εἰς συντριβήν, καὶ πεσοῦμαι ἔναντι τῶν ὑπεναντίων, καὶ ἐπιχαρεῖταί μοι ὁ ἐχθρός μου· ὧν μακράν ἐστιν ἡ ἐλπὶς τοῦ ἐλέους σου.
<.ecclesiasticus urn:cts:greekLit:tlg0527.tlg034.1st1K-grc1.23.4>	κύριε, πάτερ καὶ θεὲ ζωῆς μου, μετεωρισμὸν ὀφθαλμῶν μή μοι δῷς, καὶ γιγαντώδη ψυχὴν ἀπόστησον διὰ παντὸς ἀπὸ δούλων σου,
<.ecclesiasticus urn:cts:greekLit:tlg0527.tlg034.1st1K-grc1.23.5>	ἐλπίδας κενὰς καὶ ἐπιθυμίας ἀπόστρεψον ἀπ’ ἑ μοῦ, καὶ κρατήσεις τὸν θέλοντά σοι δουλεύειν διὰ παντός.
<.ecclesiasticus urn:cts:greekLit:tlg0527.tlg034.1st1K-grc1.23.6.1>	κοιλίας ὄρεξις καὶ συνουσιασμὸς μὴ καταλαβέτωσάν με, καὶ ψυχῇ ἀναιδεῖ μὴ παραδῷς με τὸν οἰκέτην σου.
<.ecclesiasticus urn:cts:greekLit:tlg0527.tlg034.1st1K-grc1.23.6.2>	Παιδεία στόματος.
<.ecclesiasticus urn:cts:greekLit:tlg0527.tlg034.1st1K-grc1.23.7>	ἀκούσατε, τέκνα, παιδείαν στόματος ἀληθινοῦ, καὶ ὁ φυλάσσων οὐ μὴ ἁλῷ ἐν τοῖς χείλεσιν αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.23.8>	ἐν τῇ ἀφροσύνη αὐτοῦ καταλειφθήσεται ὁ ἁμαρτωλός, καὶ λοίδορος καὶ ὑπερήφανος σκανδαλισθήσονται ἐν αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.23.9>	ὅρκῳ μὴ ἐθίσῃς τὸ στόμα σου, καὶ ὀνομασίᾳ τοῦ ἁγίου μὴ συνεθισθῇς.
<.ecclesiasticus urn:cts:greekLit:tlg0527.tlg034.1st1K-grc1.23.10>	ὥσπερ γὰρ οἰκέτης ἐξεταζόμενος ἐνδελεχῶς ἀπὸ μώλωπος οὐκ ἐλαττωθήσεται, οὕτως ὁ ὀμνύων καὶ ὀνομάζων διὰ παντὸς οὐ μὴ καθαρισθῇ ἀπὸ ἁμαρτιῶν.
<.ecclesiasticus urn:cts:greekLit:tlg0527.tlg034.1st1K-grc1.23.11.1>	ἀνὴρ πολύορκος πλησθήσεται ἀνομίας, καὶ οὐκ ἀποστήσεται ἀπὸ τοῦ οἴκου αὐτοῦ μάστιγξ. ἐὰν πλημμελήσῃ, ἁμαρτία αὐτοῦ ἐπ’ αὐτῷ, κἂν ὑπερίδῃ, ἥμαρτε δισσῶς·
<.ecclesiasticus urn:cts:greekLit:tlg0527.tlg034.1st1K-grc1.23.11.2>	καὶ εἰ διὰ κενῆς ὤμοσεν, οὐ δικαιωθήσεται, πλησθήσεται γὰρ ἐπαγωγῆς ὁ οἶκος αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.23.12.1>	ἔστι λέξις ἀντιπεριβεβλημένη θανάτῳ, μὴ εὑρεθήτω ἐν κληρονομίᾳ ᾿Ιακώβ·
<.ecclesiasticus urn:cts:greekLit:tlg0527.tlg034.1st1K-grc1.23.12.2>	ἀπὸ γὰρ εὐσεβῶν ταῦτα πάντα ἀποστήσεται, καὶ ἐν ἁμαρτίαις οὐκ ἐγκυλισθήσονται.
<.ecclesiasticus urn:cts:greekLit:tlg0527.tlg034.1st1K-grc1.23.13>	ἀκολασίᾳ ὅρκου μὴ ἐθίσῃς τὸ στόμα σου· ἔστι γὰρ ἐν αὐτὴ λόγος ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.23.14.1>	μνήσθητι πατρὸς καὶ μητρός σου, ἀνὰ μέσον γὰρ μεγιστάνων συνεδρεύσεις·
<.ecclesiasticus urn:cts:greekLit:tlg0527.tlg034.1st1K-grc1.23.14.2>	μήποτε ἐπιλάθῃ ἐνώπιον αὐτῶν, καὶ τῷ ἐθισμῷ σου μωρανθῇς, καὶ θελήσεις εἰ μὴ ἐγεννήθης, καὶ τὴν ἡμέραν τοῦ τοκετοῦ σου καταράσῃ.
<.ecclesiasticus urn:cts:greekLit:tlg0527.tlg034.1st1K-grc1.23.15>	ἄνθρωπος συνεθιζόμενος λόγοις ὀνειδισμοῦ, ἐν πάσαις ταῖς ἡμέραις αὐτοῦ οὐ μὴ παιδευθῇ·
<.ecclesiasticus urn:cts:greekLit:tlg0527.tlg034.1st1K-grc1.23.16.1>	δύο εἴδη πληθύνουσιν ἁμαρτίας, καὶ τὸ τρίτον ἐπάξει ὀργήν·
<.ecclesiasticus urn:cts:greekLit:tlg0527.tlg034.1st1K-grc1.23.16.2>	ψυχὴ θερμὴ ὡς πῦρ καιόμενον, οὐ μὴ σβεσθῇ ἕως ἂν καταποθῇ· ἄνθρωπος πόρνος ἐν σώματι σαρκὸς αὐτοῦ, οὐ μὴ παύσηται ἕως ἂν ἐκκαύσῃ πῦρ.
<.ecclesiasticus urn:cts:greekLit:tlg0527.tlg034.1st1K-grc1.23.17>	ἀνθρώπῳ πόρνῳ πᾶς ἄρτος ἡδύς, οὐ μὴ κοπάσῃ ἕως ἂν τελευτήσῃ·
<.ecclesiasticus urn:cts:greekLit:tlg0527.tlg034.1st1K-grc1.23.18>	ἄνθρωπος παραβαίνων ἀπὸ τῆς κλίνης αὐτοῦ, λέγων ἐν τῇ ψυχῇ αὐτοῦ· τίς με ὁρᾷ ; σκότος κύκλῳ μου, καὶ οἱ τοῖχοί με καλύπτουσι, καὶ οὐθείς με ὁρᾷ, τί εὐλαβοῦμαι;
<.ecclesiasticus urn:cts:greekLit:tlg0527.tlg034.1st1K-grc1.23.19>	τῶν ἁμαρτιῶν μου οὐ μὴ μνησθήσεται ὁ ὕψιστος. καὶ ὀφθαλμοὶ ἀνθρώπων ὁ φόβος αὐτοῦ, καὶ οὐκ ἔγνω ὅτι ὀφθαλμοὶ κυρίου τοῦ ὑψίστου μυριοπλασίως ἡλίου φωτεινότεροί εἰσιν, οἱ ἐπιβλέποτες πάσας ὁδοὺς ἀνθρώπων καὶ κατανοοῦντες εἰς ἀπόκρυφα μέρη.
<.ecclesiasticus urn:cts:greekLit:tlg0527.tlg034.1st1K-grc1.23.20>	πρὶν ἢ κτισθῆναι τὰ πάντα, οὕτως καὶ μετὰ τὸ συντελεσθῆναι καθορᾷ τὰ πάντα.
<.ecclesiasticus urn:cts:greekLit:tlg0527.tlg034.1st1K-grc1.23.21>	οὗτος ἐν πλατείαις πόλεως ἐκδικηθήσεται, καὶ οὗ οὐχ ὑπενόησε πιασθήσεται.
<.ecclesiasticus urn:cts:greekLit:tlg0527.tlg034.1st1K-grc1.23.22>	ὁμοίως καὶ γυνὴ καταλείπουσα τὸν ἄνδρα αὐτῆς καὶ παριστῶσα κληρονομίαν ἐξ ἄλλου·
<.ecclesiasticus urn:cts:greekLit:tlg0527.tlg034.1st1K-grc1.23.23>	πρῶτον μὲν γὰρ ἐν νόμῳ Ὑψίστου ἠπείθησε, καὶ δεύτερον εἰς ἄνδρα αὐτῆς ἐπλημμέλησε· καὶ τὸ τρίτον ἐν πορνείᾳ ἐμοίχευσε καὶ ἐξ ἄλλου ἀνδρὸς τέκνα παρέστησεν.
<.ecclesiasticus urn:cts:greekLit:tlg0527.tlg034.1st1K-grc1.23.24>	αὕτη ἐν ἐκκλησίᾳ ἐξαχθήσεται, καὶ ἐπὶ τὰ τέκνα αὐτῆς ἐπισκοπὴ ἔσται·
<.ecclesiasticus urn:cts:greekLit:tlg0527.tlg034.1st1K-grc1.23.25>	οὐ διαδώσουσιν υἱοὶ αὐτῶν ῥίζαν, καὶ οἱ κλάδοι αὐτῆς οὐκ οἴσουσι καρπόν.
<.ecclesiasticus urn:cts:greekLit:tlg0527.tlg034.1st1K-grc1.23.26>	καταλείψει εἰς κατάραν τὸ μνημόσυνον αὐτῆς, καὶ τὸ ὄνειδος αὐτῆς οὐκ ἐξαλειφθήσεται·
<.ecclesiasticus urn:cts:greekLit:tlg0527.tlg034.1st1K-grc1.23.27.1>	καὶ ἐπιγνώσονται οἱ καταλειφθέντες ὅτι οὐθέν ἐστι κρεῖττον φόβου κυρίου, καὶ οὐθὲν γλυκύτερον τοῦ προσέχοντος ἐντολαῖς θεοῦ.
<.ecclesiasticus urn:cts:greekLit:tlg0527.tlg034.1st1K-grc1.23.27.2>	δόξα μεγάλη ἀκολουθεῖν θεῷ, μακρότης δὲ ἡμερῶν τὸ προσληφθῆναί σε ὑπ’ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.23.27.3>	Σοφία αἰνέσεως.
<.ecclesiasticus urn:cts:greekLit:tlg0527.tlg034.1st1K-grc1.24.1>	ἢ σοφία αἰνέσει ψυχὴν αὐτῆς, καὶ ἐν μέσῳ λαοῦ αὐτῆς καυχήσεται.
<.ecclesiasticus urn:cts:greekLit:tlg0527.tlg034.1st1K-grc1.24.2>	ἐν ἐκκλησίᾳ Ὑψίστου τὸ στόμα αὐτῆς ἀνοίξει, καὶ ἔναντι δυνάμεως αὐτοῦ καυχήσεται·
<.ecclesiasticus urn:cts:greekLit:tlg0527.tlg034.1st1K-grc1.24.3>	ἐγὼ ἀπὸ στόματος Ὑψίστου ἐξῆλθον, καὶ ὡς ὀμίχλη κατεκάλυψα γῆν·
<.ecclesiasticus urn:cts:greekLit:tlg0527.tlg034.1st1K-grc1.24.4>	ἐγὼ ἐν ὑψηλοῖς κατεσκήνωσα μόνη, καὶ ὁ θρόνος μου ἐν στύλῳ νεφέλης·
<.ecclesiasticus urn:cts:greekLit:tlg0527.tlg034.1st1K-grc1.24.5>	γῦρον οὐρανοῦ ἐκύκλωσα μόνη, καὶ ἐν βαθεῖ ἀβύσσων περιεπάτησα·
<.ecclesiasticus urn:cts:greekLit:tlg0527.tlg034.1st1K-grc1.24.6>	ἐν κύματι θαλάσσης καὶ ἐν πάσῃ τῇ γῇ, καὶ ἐν παντὶ λαῷ καὶ ἔθνει ἐκτησάμην .
<.ecclesiasticus urn:cts:greekLit:tlg0527.tlg034.1st1K-grc1.24.7>	καὶ μετὰ τούτων πάντων ἀνάπαυσιν ἐζήτησα, καὶ ἐν κληρονομίᾳ τίνος αὐλισθήσομαι;
<.ecclesiasticus urn:cts:greekLit:tlg0527.tlg034.1st1K-grc1.24.8>	τότε ἐνετείλατό μοι ὁ κτίστης ἁπάντων, καὶ ὁ κτίσας με κατέπαυσε τὴν σκηνήν μου, καὶ εἶπεν· ἐν ᾿Ιακὼβ κατασκήνωσον, καὶ ἐν ῾Ιερουσαλὴμ κατακληρονομήθητι.
<.ecclesiasticus urn:cts:greekLit:tlg0527.tlg034.1st1K-grc1.24.9>	πρὸ τοῦ αἰῶνος ἀπ’ ἀρχῆς ἔκτισέν με, καὶ ἕως αἰώνων οὐ μὴ ἐλλείπω.
<.ecclesiasticus urn:cts:greekLit:tlg0527.tlg034.1st1K-grc1.24.10>	ἐν σκηνῇ ἁγίᾳ ἐνώπιον αὐτοῦ ἐλειτούργησα, καὶ οὕτως ἐν Σιῶν ἐστηρίχθην·
<.ecclesiasticus urn:cts:greekLit:tlg0527.tlg034.1st1K-grc1.24.11>	ἐν πόλει ἡγιασμένη ὁμοίως με κατέπαυσε, καὶ ἐν ῾Ιερουσαλὴμ ἡ ἐξουσία μου.
<.ecclesiasticus urn:cts:greekLit:tlg0527.tlg034.1st1K-grc1.24.12>	καὶ ἔ’ ἐρρίζωσα ἐν λαῷ δεδοξασμένῳ, ἐν μερίδι κυρίου κληρονομίας αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.24.13>	ὡς κέδρος ὑψώθην ἐν τῷ Λιβάνῳ, καὶ ὡς κυπάρισσος ἐν ὄρεσιν ᾿Αερμών.
<.ecclesiasticus urn:cts:greekLit:tlg0527.tlg034.1st1K-grc1.24.14>	ὡς φοῖνιξ ἀνυψώθην ἐν Γαδδί, καὶ ὡς φυτὰ ῥόδου ἐν ῾Ιεριχῷ· ὡς ἔλαια εὐπρεπὴς ἐν πεδίῳ ὡραίῳ, καὶ ὡς πλάτανος ἀνυψώθην ἀφ’ ὕδατος.
<.ecclesiasticus urn:cts:greekLit:tlg0527.tlg034.1st1K-grc1.24.15.1>	ὡς κιννάμωμον καὶ ὡς πάλαθος ἀρωμάτων καὶ ὡς σμύρνα ἐκλεκτὴ ἔδωκα εὐωδίαν·
<.ecclesiasticus urn:cts:greekLit:tlg0527.tlg034.1st1K-grc1.24.15.2>	ὡς χαλβάνη καὶ ὄνυξ καὶ στακτή, καὶ ὡς λιβάνου ἀτμὶς ἐν σκηνῇ·
<.ecclesiasticus urn:cts:greekLit:tlg0527.tlg034.1st1K-grc1.24.16>	ἐγὼ ὡς τερέβινθος ἐξέτεινα κλάδους μου, καὶ οἱ κλάδοι μου δόξης καὶ χάριτος.
<.ecclesiasticus urn:cts:greekLit:tlg0527.tlg034.1st1K-grc1.24.17>	ἐγὼ ὡς ἄμπελος ἐβλάστησα εὐωδίαν, καὶ τὰ ἄνθη μου καρπὸς δόξης καὶ πλούτου.
<.ecclesiasticus urn:cts:greekLit:tlg0527.tlg034.1st1K-grc1.24.18>	ἐγὼ μήτηρ τῆς ἀγαπήσεως τῆς καλῆς καὶ φόβου καὶ γνώσεως καὶ τῆς ὁσίας ἐλπίδος, δίδωμι δὲ σὺν πᾶσι τοῖς τέκνοις μου ἀειγενεῖς τοῖς λεγομένοις ὑπ’ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.24.19>	προσέλθετε πρός με, οἱ ἐπιθυμοῦντές μου, καὶ ἀπὸ τῶν γενημάτων μου ἐμπλήσθητε·
<.ecclesiasticus urn:cts:greekLit:tlg0527.tlg034.1st1K-grc1.24.20>	τὸ γὰρ μνημόσυνόν μου ὑπὲρ μέλι γλυκύ, καὶ ἡ κληρονομία μου ὑπὲρ μέλιτος κηρίου.
<.ecclesiasticus urn:cts:greekLit:tlg0527.tlg034.1st1K-grc1.24.21>	οἱ ἐσθίοντές με ἔτι πεινάσουσι, καὶ οἱ πίνοντές με ἔτι διψήσουσιν·
<.ecclesiasticus urn:cts:greekLit:tlg0527.tlg034.1st1K-grc1.24.22>	ὁ ὑπακούων μου οὐκ αἰσχυνθήσεται διὰ παντός, καὶ οἱ ἐργαζόμενοι ἐν ἐμοὶ οὐχ ἁμαρτήσουσι.
<.ecclesiasticus urn:cts:greekLit:tlg0527.tlg034.1st1K-grc1.24.23>	ταῦτα πάντα βίβλος διαθήκης θεοῦ ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.24.24.1>	᾿Εκ τοῦ δευτερονομίου.
<.ecclesiasticus urn:cts:greekLit:tlg0527.tlg034.1st1K-grc1.24.24.2>	νόμος ὃν ἐνετείλατο ἡμῖν Μωυσῆς κληρονομίαν ἐν συναγωγαῖς ᾿Ιακώβ. μὴ ἐκλύεσθε ἰσχύειν ἐν κυρίῳ, ἵνα κραταιώσῃ ὑμᾶς αὐτός· κολλᾶσθε πρὸς αὐτόν· κύριος παντοκράτωρ ὁ θεὸς μόνος ἐστί, καὶ οὐκ ἔστιν ἔτι πλὴν αὐτοῦ σωτήρ.
<.ecclesiasticus urn:cts:greekLit:tlg0527.tlg034.1st1K-grc1.24.25>	ἐμπιπλῶν ὡς Φεισὼν πάντα τῆς σοφίας αὐτοῦ, καὶ ὡς Τίγρις ἐν ἡμέραις νέων.
<.ecclesiasticus urn:cts:greekLit:tlg0527.tlg034.1st1K-grc1.24.26>	ὁ ἀναπληρῶν ὡς Εὐφράτης σύνεσιν, καὶ ὡς ᾿Ιορδάνης ἐν ἡμέραις θερισμοῦ·
<.ecclesiasticus urn:cts:greekLit:tlg0527.tlg034.1st1K-grc1.24.27>	ὁ ἐκφαίνων ὡς φῶς παιδείαν γνώσεως, καὶ ὡς Γηὼν ἐν ἡμέραις τρυγήτου.
<.ecclesiasticus urn:cts:greekLit:tlg0527.tlg034.1st1K-grc1.24.28>	οὐ συνετέλεσεν ὁ πρῶτος γνῶναι αὐτήν, καὶ οὕτως ὁ ἔσχατος οὐκ ἐξιχνίασεν αὐτήν·
<.ecclesiasticus urn:cts:greekLit:tlg0527.tlg034.1st1K-grc1.24.29>	ἀπὸ γὰρ θαλάσσης ἐπληθύνθη τὰ διανοήματα αὐτῆς, καὶ ἡ βουλὴ αὐτῆς ἀπὸ ἀβύσσου μεγάλης.
<.ecclesiasticus urn:cts:greekLit:tlg0527.tlg034.1st1K-grc1.24.30>	ἐγὼ ἡ σοφία ὡς διῶρυξ ἀπὸ ποταμοῦ, καὶ ὡς ὑδραγωγὸς ἐξῆλθον εἰς παράδεισον.
<.ecclesiasticus urn:cts:greekLit:tlg0527.tlg034.1st1K-grc1.24.31.1>	εἶπον· ποτίσω μου τὸν κῆπον τὸν ἄριστον, καὶ μεθύσω μου τὴν πρασιὰν τὴν δικαίαν·
<.ecclesiasticus urn:cts:greekLit:tlg0527.tlg034.1st1K-grc1.24.31.2>	καὶ ἰδοὺ ἐγένετό μοι ἡ διῶρυξ εἰς ποταμόν, καὶ ὁ ποταμός μου ἐγένετο εἰς θάλασσαν.
<.ecclesiasticus urn:cts:greekLit:tlg0527.tlg034.1st1K-grc1.24.32>	ὅτι παιδείαν ὡς ὄρ φωτιῶ, καὶ ἐκφανῶ αὐτὴν ἕως εἰς μακράν·
<.ecclesiasticus urn:cts:greekLit:tlg0527.tlg034.1st1K-grc1.24.33>	ὅτι διδασκαλίαν ὡς προφητείαν ἐκχεῶ, καὶ καταλείψω αὐτὴν εἰς γενεὰς τῶν αἰώνων.
<.ecclesiasticus urn:cts:greekLit:tlg0527.tlg034.1st1K-grc1.24.34>	ἴδετε ὅτι οὐκ ἐμοὶ μόνῳ ἐκοπίασα, ἀλλὰ πᾶσι τοῖς ἐκζητοῦσιν αὐτήν.
<.ecclesiasticus urn:cts:greekLit:tlg0527.tlg034.1st1K-grc1.25.1.1>	ἐν τρισὶν ὡραίσθην καὶ ἀνέστην ὡραία ἔναντι Κυρίου,
<.ecclesiasticus urn:cts:greekLit:tlg0527.tlg034.1st1K-grc1.25.1.2>	ἔναντι κυρίου καὶ ἀνθρώπων, ὁμόνοιαν ἀδελφῶν, καὶ φιλίαν τοῦ πλησίον,
<.ecclesiasticus urn:cts:greekLit:tlg0527.tlg034.1st1K-grc1.25.1.3>	καὶ ἀνὴρ καὶ γυνὴ ἑαυτοῖς συμπεριφερόμενοι.
<.ecclesiasticus urn:cts:greekLit:tlg0527.tlg034.1st1K-grc1.25.2>	τρία δὲ εἴδη ἐμίσησεν ἡ ψυχή μου καὶ προσώχθισα σφόδρα τῇ ζωῇ αὐτῶν· πτωχὸν ὑπερήφανον, καὶ πλούσιον ψεύστην, καὶ γέροντα μοιχὸν ἐλαττούμενον συνέσει.
<.ecclesiasticus urn:cts:greekLit:tlg0527.tlg034.1st1K-grc1.25.3>	ἐν νεότητι οὐ συνήγαγες, καὶ πῶς ἂν εὕρῃς ἐν τῷ γήρᾳ σου ;
<.ecclesiasticus urn:cts:greekLit:tlg0527.tlg034.1st1K-grc1.25.4>	ὡς ὡραῖον πολιαῖς κρίσις, καὶ πρεσβυτέροις γνῶναι βουλήν·
<.ecclesiasticus urn:cts:greekLit:tlg0527.tlg034.1st1K-grc1.25.5>	ὡς ὡραία γερόντων σοφία, καὶ δεδοξασμένοις διανόημα καὶ βουλή.
<.ecclesiasticus urn:cts:greekLit:tlg0527.tlg034.1st1K-grc1.25.6>	στέφανος γερόντων πολυπειρία, καὶ τὸ καύχημα αὐτῶν φόβος Κυρίου.
<.ecclesiasticus urn:cts:greekLit:tlg0527.tlg034.1st1K-grc1.25.7.1>	ἐννέα ὑπονοήματα ἐμακάρισα ἐν καρδίᾳ μου, καὶ τὸ δέκατον ἐρῶ ἐν τῆ γλώσσῃ μου·
<.ecclesiasticus urn:cts:greekLit:tlg0527.tlg034.1st1K-grc1.25.7.2>	ἄνθρωπος ἐπὶ τέκνοις εὐφραινόμενος, ζῶν καὶ βλέπων ἐπὶ πτώσει ἐχθρῶν.
<.ecclesiasticus urn:cts:greekLit:tlg0527.tlg034.1st1K-grc1.25.8>	μακάριος ὁ συνοικῶν γυναικὶ συνετῇ, καὶ ὃς ἐν γλώσση οὐκ ὠλίσθησε, καὶ ὃς οὐκ ἐδούλευσεν ἀναξίῳ ἑαυτοῦ.
<.ecclesiasticus urn:cts:greekLit:tlg0527.tlg034.1st1K-grc1.25.9>	μακάριος ὃς εὗρε φρόνησιν, καὶ ὁ διηγούμενος εἰς ὦτα ἀκουόντων·
<.ecclesiasticus urn:cts:greekLit:tlg0527.tlg034.1st1K-grc1.25.10>	ὡς μέγας ὁ εὑρὼν σοφίαν, ἀλλ’ οὐκ ἔστιν ὑπὲρ τὸν φοβούμενον τὸν κύριον·
<.ecclesiasticus urn:cts:greekLit:tlg0527.tlg034.1st1K-grc1.25.11>	ἀγάπησις δὲ κυρίου ὑπὲρ πάντα ὑπερέβαλεν εἰς φωτισμόν, ὁ κρατῶν αὐτὸν τίνι ὁμοιωθήσεται;
<.ecclesiasticus urn:cts:greekLit:tlg0527.tlg034.1st1K-grc1.25.12>	φόβος κυρίου ἀρχὴ ἀγαπήσεως αὐτοῦ· πίστις δὲ ἀρχὴ κολλήσεως αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.25.13>	πᾶσαν πληγήν, καὶ μὴ πληγὴν καρδίας· καὶ πᾶσαν πονηρίαν, καὶ μὴ πονηρίαν γυναικός·
<.ecclesiasticus urn:cts:greekLit:tlg0527.tlg034.1st1K-grc1.25.14>	πᾶσαν ἐπαγωγήν, καὶ μὴ ἐπαγωγὴν μισούντων· καὶ πᾶσαν ἐκδίκησιν, καὶ μὴ ἐκδίκησιν ἐχθρῶν.
<.ecclesiasticus urn:cts:greekLit:tlg0527.tlg034.1st1K-grc1.25.15>	οὐκ ἔστι κεφαλὴ ὑπὲρ κεφαλὴν ὄφεως, καὶ οὐκ ἔστι θυμὸς ὑπὲρ θυμὸν ἐχθροῦ.
<.ecclesiasticus urn:cts:greekLit:tlg0527.tlg034.1st1K-grc1.25.16>	συνοικῆσαι λέοντι καὶ δράκοντι εὐδοκῶ ἢ συνοικῆσαι μετὰ γυναικὸς πονηρᾶς.
<.ecclesiasticus urn:cts:greekLit:tlg0527.tlg034.1st1K-grc1.25.17>	πονηρία γυναικὸς ἀλλοτριοῖ τὸ πρόσωπον αὐτῆς, καὶ σκοτοῖ τὸ πρόσωπον αὐτῆς ὡς ἄρκος·
<.ecclesiasticus urn:cts:greekLit:tlg0527.tlg034.1st1K-grc1.25.18>	ἀνὰ μέσον τῶν πλησίον αὐτοῦ ἀναπεσεῖται ὁ ἀνὴρ αὐτῆς, καὶ ἀκουσίως ἀναστενάξει δι’ αὐτήν.
<.ecclesiasticus urn:cts:greekLit:tlg0527.tlg034.1st1K-grc1.25.19>	μικρὰ πᾶσα κακία πρὸς κακίαν γυναικός, κλῆρος ἁμαρτωλοῦ ἐπιπέσοι αὐτῇ.
<.ecclesiasticus urn:cts:greekLit:tlg0527.tlg034.1st1K-grc1.25.20>	ὡς ἀνάβασις ἀμμώδης ἐπὶ ποσὶ πρεσβύτου, οὕτως γυνὴ γλωσσώδης ἀνδρὶ ἡσύχῳ.
<.ecclesiasticus urn:cts:greekLit:tlg0527.tlg034.1st1K-grc1.25.21>	μὴ προσπέσῃς εἰς κάλλος γυναικός, καὶ γυναῖκα μὴ ἐπιποθήσῃς εἰς τρυφήν.
<.ecclesiasticus urn:cts:greekLit:tlg0527.tlg034.1st1K-grc1.25.22>	ὀργὴ καὶ ἀναίδεια καὶ αἰσχύνη μεγάλη γυνὴ ἐὰν ἐπιχορήγῃ τῷ ἀνδρὶ αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.25.23>	καρδία ταπεινὴ καὶ πρόσωπον σκυθρωπὸν καὶ πληγὴ καρδίας γυνὴ πονηρά. χεῖρες παρειμέναι καὶ γόνατα παραλελυμένα, ἥτις οὐ παρακαλέσει τὸν ἄνδρα αὐτῆς ἐν στενώσει.
<.ecclesiasticus urn:cts:greekLit:tlg0527.tlg034.1st1K-grc1.25.24>	ἀπὸ γυναικὸς ἀρχὴ ἁμαρτίας, καὶ δι’ αὐτὴν ἀποθνήσκομεν πάντες.
<.ecclesiasticus urn:cts:greekLit:tlg0527.tlg034.1st1K-grc1.25.25>	μὴ δῷς διέξοδον ὕδατι, μηδὲ γυναικὶ πονηρᾷ παρρησίαν ἐξόδου·
<.ecclesiasticus urn:cts:greekLit:tlg0527.tlg034.1st1K-grc1.25.26>	εἰ μὴ πορεύεται κατὰ χεῖρά σου, ἀπὸ τῶν σαρκῶν σου ἀπότεμε αὐτήν, δίδου καὶ ἀπόλυσον.
<.ecclesiasticus urn:cts:greekLit:tlg0527.tlg034.1st1K-grc1.26.1>	γυναικὸς ἀγαθῆς μακάριος ὁ ἀνήρ, καὶ ὁ ἀριθμὸς τῶν ἡμερῶν αὐτοῦ διπλάσιος.
<.ecclesiasticus urn:cts:greekLit:tlg0527.tlg034.1st1K-grc1.26.2>	γυνὴ ἀνδρεία εὐφραίνει τὸν ἄνδρα αὐτῆς, καὶ τὰ ἔτη τῆς ζωῆς αὐτοῦ πληρώσει ἐν εἰρήνῃ.
<.ecclesiasticus urn:cts:greekLit:tlg0527.tlg034.1st1K-grc1.26.3>	γυνὴ ἀγαθὴ μερὶς ἀγαθή, ἐν μερίδι φοβουμένων τὸν κύριον δοθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.4>	πλουσίου δὲ καὶ πτωχοῦ καρδία ἀγαθὴ πρὸς Κύριον, ἐν παντὶ καιρῷ πρόσωπον ἔχοντες ἱλαρὸν γαυριάσουσιν.
<.ecclesiasticus urn:cts:greekLit:tlg0527.tlg034.1st1K-grc1.26.5.1>	ἀπὸ τριῶν εὐλαβήθη μου ἡ καρδία, καὶ ἐπὶ τῷ τετάρτῳ προσώπω ἐφοβήθην·
<.ecclesiasticus urn:cts:greekLit:tlg0527.tlg034.1st1K-grc1.26.5.2>	διαβολὴν πόλεως, καὶ ἐκκλησίαν ὄχλου, καὶ καταψευσμόν, ὑπὲρ θάνατον πάντα μοχθηρά·
<.ecclesiasticus urn:cts:greekLit:tlg0527.tlg034.1st1K-grc1.26.6>	ἄχθος καρδίας καὶ πένθος γυνὴ ἀντίζηλος γυναικί, καὶ μάστιγξ γλώσσης πᾶσιν ἐπικοινωνοῦσα.
<.ecclesiasticus urn:cts:greekLit:tlg0527.tlg034.1st1K-grc1.26.7>	βοοζύγιον σαλευόμενον γυνὴ πονηρά, ὁ κρατῶν αὐτῆς ὡς δρασσόμενος σκορπίου.
<.ecclesiasticus urn:cts:greekLit:tlg0527.tlg034.1st1K-grc1.26.8>	ὀργὴ μεγάλη γυνὴ μέθυσος καὶ ῥεμβάς, καὶ τὴν ἀσχημοσύνην αὐτῆς οὐ συγκαλύψει.
<.ecclesiasticus urn:cts:greekLit:tlg0527.tlg034.1st1K-grc1.26.9>	πορνεία γυναικὸς ἐν μετεωρισμοῖς ὀφθαλμῶν, καὶ ἐν τοῖς βλεφάροις αὐτῆς γνωσθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.10>	ἐπὶ θυγατρὶ ἀδιατρέπτῳ στερέωσον φυλακήν, ἵνα μὴ εὑροῦσα ἄνεσιν ἑαυτῇ χρήσηται·
<.ecclesiasticus urn:cts:greekLit:tlg0527.tlg034.1st1K-grc1.26.11>	ὀπίσω ἀναιδοῦς ὀφθαλμοῦ φύλαξαι, καὶ μὴ θαυμάσῃς ἐὰν εἰς σὲ πλημμελήσῃ.
<.ecclesiasticus urn:cts:greekLit:tlg0527.tlg034.1st1K-grc1.26.12>	ὡς διψῶν ὁδοιπόρος στόμα ἀνοίξει εὑρὼν πηγήν, καὶ ἀπὸ παντὸς ὕδατος τοῦ σύνεγγυς πίεται, κατέναντι παντὸς πασσάλου καθήσεται, καὶ ἔναντι βέλους ἀνοίξει φαρέτραν.
<.ecclesiasticus urn:cts:greekLit:tlg0527.tlg034.1st1K-grc1.26.13>	χάρις γυναικὸς τέρψει ἄνδρα αὐτῆς, καὶ τὰ ὀστᾶ αὐτοῦ πιανεῖ ἡ ἐπιστήμη αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.26.14>	δόσις κυρίου γυνὴ σιγηρὰ καὶ εὔνους, καὶ οὐκ ἔστιν ἀντάλλαγμα πεπαιδευμένης ψυχῆς·
<.ecclesiasticus urn:cts:greekLit:tlg0527.tlg034.1st1K-grc1.26.15>	χάρις ἐπὶ χάριτι γυνὴ αἰσχυντηρὰ καὶ πιστή, καὶ οὐκ ἔστιν σταθμὸς πᾶς ἄξιος ἐγκρατοῦς ψυχῆς αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.26.16>	ἥλιος ἀνατέλλων ἐν ὑψίστοις κυρίου, καὶ κάλλος γυναικὸς ἀγαθῆς ἐν κόσμῳ οἰκίας αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.26.17>	λύχνος ἐκλάμπων ἐπὶ λυχνίας ἁγίας, καὶ κάλλος προσώπου ἐπὶ ἡλικίᾳ στασίμῃ·
<.ecclesiasticus urn:cts:greekLit:tlg0527.tlg034.1st1K-grc1.26.18.1>	στῦλοι χρύσεοι ἐπὶ βάσεσιν ἀργυραῖς, καὶ πόδες ὡραῖοι ἐπὶ στέρνοις εὐσταθέσι. τέκνον, ἀκμὴν ἡλικίας σου συντήρησον ὑγιῆ, καὶ μὴ δῷς ἀλλοτρίοις τὴν ἰσχύν σου.
<.ecclesiasticus urn:cts:greekLit:tlg0527.tlg034.1st1K-grc1.26.18.2>	ἀναζητήσας παντὸς πεδίου εὔγεον κλῆρον, σπεῖρε τὰ ἴδια σπέρματα πεποιθὼς τῆ εὐγενείᾳ σου·
<.ecclesiasticus urn:cts:greekLit:tlg0527.tlg034.1st1K-grc1.26.19>	οὕτως τὰ γεννήματά σου περιόντα καὶ παρρησίαν εὐγενείας ἔχοντα μεγαλυνοῦσι.
<.ecclesiasticus urn:cts:greekLit:tlg0527.tlg034.1st1K-grc1.26.20>	γυνὴ μισθία ἴση σιάλῳ λογισθήσεται, ὕπανδρος δὲ πύργος θανάτου τοῖς χρωμένοις λογισθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.21>	γυνὴ ἀσεβὴς ἀνόμῳ μερὶς δοθήσεται, εὐσεβὴς δὲ δίδοται τῷ φόβου μένω τὸν κύριον.
<.ecclesiasticus urn:cts:greekLit:tlg0527.tlg034.1st1K-grc1.26.22>	γυνὴ ἀσχήμων ἀτιμίαν κατατρίψει, θυγάτηρ δὲ εὐσχήμων καὶ τὸν ἄνδρα ἐντραπήσεται.
<.ecclesiasticus urn:cts:greekLit:tlg0527.tlg034.1st1K-grc1.26.23>	γυνὴ ἀδιάτρεπτος ὡς κύων λογισθήσεται, ἡ δὲ ἔχουσα αἰσχύνην τὸν κύριον φοβηθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.24>	γυνὴ ἄνδρα ἴδιον τιμῶσα σοφὴ πᾶσι φανήσεται, ἀτιμάζουσα δὲ ἀσεβὴς ἐν ὑπερηφανίᾳ πᾶσι γνωσθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.25>	γυναικὸς ἀγαθῆς μακάριος ὁ ἀνήρ, ὁ γὰρ ἀριθμὸς τῶν ἐτῶν αὐτοῦ διπλάσιος ἔσται.
<.ecclesiasticus urn:cts:greekLit:tlg0527.tlg034.1st1K-grc1.26.26>	γυνὴ μεγαλόφωνος καὶ γλωσσώδης πολεμίων εἰς τροπὴν θεωρηθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.27>	ἀνθρώπου δὲ παντὸς ψυχὴ ὁμοιότροπος τούτοις πολέμου ἀκαταστασίαις τὴν ψυχὴν διατηθήσεται.
<.ecclesiasticus urn:cts:greekLit:tlg0527.tlg034.1st1K-grc1.26.28.1>	ἐπὶ δυσὶ λελύπηταί μου ἡ καρδία, καὶ ἐπὶ τῷ τρίτῳ θυμός μοι ἐπῆλθεν· ἀνὴρ πολεμιστὴς ὑστερῶν δι’ ἔνδειαν, καὶ ἄνδρες συνετοὶ ἐὰν σκυβαλισθῶσιν,
<.ecclesiasticus urn:cts:greekLit:tlg0527.tlg034.1st1K-grc1.26.28.2>	ἐπανάγων ἀπὸ δικαιοσύνης εἰς ἁμαρτίαν· ὁ κύριος ἑτοιμάσει αὐτὸν εἰς ῥομφαίαν.
<.ecclesiasticus urn:cts:greekLit:tlg0527.tlg034.1st1K-grc1.26.29>	μόλις ἐξαιρεῖται ἔμπορος ἀπὸ πλημμελείας, καὶ οὐ δικαιωθήσεται κάπηλος ἀπὸ ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.27.1>	χάριν ἀδιαφόρου πολλοὶ ἥμαρτον, καὶ ὁ ζητῶν πληθύναι ἀποστρέψει ὀφθαλμὸν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.2>	ἀν’ ἁ μέσον ἁρμῶν λιθίνων παγήσεται πάσσαλος, καὶ ἀν’ ἁ μέσον πράσεως καὶ ἀγορασμοῦ συντριβήσεται ἁμαρτία.
<.ecclesiasticus urn:cts:greekLit:tlg0527.tlg034.1st1K-grc1.27.3>	ἐὰν μὴ ἐν φόβῳ κυρίου κρατήσῃ κατὰ σπουδήν, ἐν τάχει καταστραφήσεται αὐτοῦ ὁ οἶκος.
<.ecclesiasticus urn:cts:greekLit:tlg0527.tlg034.1st1K-grc1.27.4>	ἐν σείσματι κοσκίνου διαμένει κοπρία, οὕτως σκῦλα ἀνθρώπου ἐν λογισμῷ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.5>	σκεύη κεραμέως δοκιμάζει κάμινος, καὶ πειρασμὸς ἀνθρώπου ἐν διαλογισμῷ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.6>	γεώργιον ξύλου ἐκφαίνει ὁ καρπὸς αὐτοῦ, οὕτως λογισμὸς ἐνθυμήματος ἐν καρδίᾳ ἀνθρώπου.
<.ecclesiasticus urn:cts:greekLit:tlg0527.tlg034.1st1K-grc1.27.7>	πρὸ λογισμοῦ μὴ ἐπαινέσῃς ἄνδρα, οὗτος γὰρ πειρασμὸς ἀνθρώπων.
<.ecclesiasticus urn:cts:greekLit:tlg0527.tlg034.1st1K-grc1.27.8>	ἐὰν διώκῃς τὸ δίκαιον, καταλήψῃ αὐτό, καὶ ἐνδύσῃ αὐτὸ ὡς ποδήρη δόξης.
<.ecclesiasticus urn:cts:greekLit:tlg0527.tlg034.1st1K-grc1.27.9>	πετεινὰ πρὸς τὰ ὅμοια αὐτοῖς καταλύσει, καὶ ἀλήθεια πρὸς τοὺς ἐργαζομένους ἐπανήξει.
<.ecclesiasticus urn:cts:greekLit:tlg0527.tlg034.1st1K-grc1.27.10>	λέων θήραν ἐνεδρεύει, οὕτως ἁμαρτία τοῖς ἐργαζομένοις κακίαν.
<.ecclesiasticus urn:cts:greekLit:tlg0527.tlg034.1st1K-grc1.27.11>	διήγησις εὐσεβοῦς διὰ παντὸς ἐν σοφίᾳ, ὁ δὲ ἄφρων ὡς σελήνη ἀλλοιοῦται.
<.ecclesiasticus urn:cts:greekLit:tlg0527.tlg034.1st1K-grc1.27.12>	εἰς μέσον ἀσυνέτων συντήρησον καιρόν, εἰς μέσον δὲ διανοουμένου ἐνδελέχιζε.
<.ecclesiasticus urn:cts:greekLit:tlg0527.tlg034.1st1K-grc1.27.13>	διήγησις μωρῶν προσόχθισμα, καὶ ὁ γέλως αὐτῶν ἐν σπατάλη ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.27.14>	λαλιὰ πολυόρκου ὀρθώσει τρίχας, καὶ ἡ μάχη αὐτῶν ἐμφραγμὸς ὠτίων.
<.ecclesiasticus urn:cts:greekLit:tlg0527.tlg034.1st1K-grc1.27.15>	ἔκχυσις αἵματος μάχη ὑπερηφάνων, καὶ ἡ διαλοιδόρησις αὐτῶν ἀκοὴ μοχθηρά.
<.ecclesiasticus urn:cts:greekLit:tlg0527.tlg034.1st1K-grc1.27.16>	ὁ ἀποκαλύπτων μυστήρια ἀπώλεσε πίστιν, καὶ οὐ μὴ εὕρῃ φίλον πρὸς τὴν ψυχὴν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.17>	στέρξον φίλον καὶ πιστώθητι μετ’ αὐτοῦ· ἐὰν δὲ ἀποκαλύψῃς τὰ μυστήρια αὐτοῦ, οὐ μὴ καταδιώξῃς ὀπίσω αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.18>	καθὼς γὰρ ἀπώλεσεν ἄνθρωπος τὸν ἐχθρὸν αὐτοῦ, οὕτως ἀπώλεσε τὸν πλησίον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.27.19>	καὶ ὡς πετεινὸν ἐκ χειρός σου ἀπολύσας, οὕτως ἀφῆκας τὸν πλησίον, καὶ οὐ θηρεύσεις αὐτόν.
<.ecclesiasticus urn:cts:greekLit:tlg0527.tlg034.1st1K-grc1.27.20>	μὴ αὐτὸν διώξης, ὅτι μακρὰν ἀπέστη, καὶ ἐξέφυγεν ὡς δορκὰς ἐκ παγίδος.
<.ecclesiasticus urn:cts:greekLit:tlg0527.tlg034.1st1K-grc1.27.21>	ὅτι τραῦμά ἐστι καταδῆσαι, καὶ λοιδορίας ἐστὶ διαλλαγή· ὁ δὲ ἀποκαλύψας μυστήρια ἀπώλεσε πίστιν.
<.ecclesiasticus urn:cts:greekLit:tlg0527.tlg034.1st1K-grc1.27.22>	διανεύων ὀφθαλμῷ τεκταίνει πονηρά, καὶ ὁ εἰδὼς αὐτὸν ἀποστήσεται ἀπ’ αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.27.23>	ἀπέναντι τῶν ὀφθαλμῶν σου γλυκανεῖ τὸ στόμα αὐτοῦ καὶ ἐπὶ τῶν λόγων σου θαυμάσει, ὕστερον δὲ διαστρέψει τὸ στόμα αὐτοῦ καὶ ἐν τοῖς λόγοις σου δώσει σκάνδαλα.
<.ecclesiasticus urn:cts:greekLit:tlg0527.tlg034.1st1K-grc1.27.24>	πολλὰ ἐμίσησα καὶ οὐχ ὡμοίωσα αὐτῷ, καὶ ὁ κύριος μισήσει.
<.ecclesiasticus urn:cts:greekLit:tlg0527.tlg034.1st1K-grc1.27.25>	ὁ βάλλων λίθον εἰς ὕψος ἐπὶ κεφαλῆς αὐτοῦ βάλλει, καὶ πληγὴ δολία διαιρεῖ τραῦμα.
<.ecclesiasticus urn:cts:greekLit:tlg0527.tlg034.1st1K-grc1.27.26>	ὁ ὀρύσσων βόθρον ἐμπεσεῖται εἰς αὐτόν, καὶ ὁ ἱστῶν παγίδα ἁλώσεται ἐν αὐτὴ.
<.ecclesiasticus urn:cts:greekLit:tlg0527.tlg034.1st1K-grc1.27.27>	ποιοῦντι πονηρὰ ἐπ’ αὐτὸν αὐλισθήσεται, καὶ οὐ μὴ ἐπιγνῷ πόθεν ἥ κεἰ αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.27.28>	ἐμπαιγμὸς καὶ ὀνειδισμὸς ὑπερηφάνων, καὶ ἡ ἐκδίκησις ὡς λέων ἐνεδρεύσει αὐτούς.
<.ecclesiasticus urn:cts:greekLit:tlg0527.tlg034.1st1K-grc1.27.29>	παγίδι ἁλώσονται οἱ εὐφραινόμενοι ἐν πτώσει εὐσεβῶν, καὶ ὀδύνη καταναλώσει αὐτοὺς πρὸ τοῦ θανάτου αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.27.30>	μῆνις καὶ ὀργή, καὶ ταῦτά ἐστι βδελύγματα· καὶ ἀνὴρ ἁμαρτωλὸς ἐγκρατὴς ἔσται αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.28.1>	ὁ ἐκδικῶν παρὰ κυρίου εὑρήσει ἐκδίκησιν, καὶ τὰς ἁμαρτίας αὐτοῦ διατηρῶν διατηρήσει.
<.ecclesiasticus urn:cts:greekLit:tlg0527.tlg034.1st1K-grc1.28.2>	ἄφες τὸ ἀδίκημα τῷ πλησίον, καὶ τότε δεηθέντος σου αἱ ἁμαρτίαι σου λυθήσονται.
<.ecclesiasticus urn:cts:greekLit:tlg0527.tlg034.1st1K-grc1.28.3>	ἄνθρωπος ἀνθρώπῳ συντηρεῖ ὀργήν, καὶ παρὰ κυρίου ζητεῖ ἴασιν ;
<.ecclesiasticus urn:cts:greekLit:tlg0527.tlg034.1st1K-grc1.28.4>	καὶ ἐπ’ ἄνθρωπον ὅμοιον αὐτῷ οὐκ ἔχει ἔλεον, καὶ περὶ τῶν ἁμαρτιῶν αὐτοῦ δεῖται;
<.ecclesiasticus urn:cts:greekLit:tlg0527.tlg034.1st1K-grc1.28.5>	αὐτὸς σὰρξ ὢν διατηρεῖ μῆνιν, καὶ τίς ἐξιλάσεται τὰς ἁμαρτίας αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.28.6>	μνήσθητι τὰ ἔσχατα καὶ παῦσαι ἐχθραίνων, καὶ μὴ μὴν ἴσης τῷ πλησίον, καταφθορὰν καὶ θάνατον, καὶ ἔμμενε ἐντολαῖς.
<.ecclesiasticus urn:cts:greekLit:tlg0527.tlg034.1st1K-grc1.28.7>	μνήσθητι ἐντολῶν καὶ μὴ μηνίσῃς τῷ πλησίον, καὶ διαθήκης Ὑψίστου, καὶ πάριδε ἄγνοιαν.
<.ecclesiasticus urn:cts:greekLit:tlg0527.tlg034.1st1K-grc1.28.8>	ἀπόσχου ἀπὸ μάχης, καὶ ἐλαττώσεις ἁμαρτίας· ἄνθρωπος γὰρ θυμώδης ἐκκαύσει μάχην·
<.ecclesiasticus urn:cts:greekLit:tlg0527.tlg034.1st1K-grc1.28.9>	ἀνὴρ ἁμαρτωλὸς ταράξει φίλους, καὶ ἀνὰ μέσον εἰρηνευόντων ἐμβαλεῖ διαβολήν.
<.ecclesiasticus urn:cts:greekLit:tlg0527.tlg034.1st1K-grc1.28.10>	κατὰ τὴν ὕλην τοῦ πυρὸς οὕτως ἐκκαυθήσεται, κατὰ τὴν στερέωσιν τῆς μάχης τὸ πῦρ αὐξηθήσεται. κατὰ τὴν ἰσχὺν τοῦ ἀνθρώπου ὁ θυμὸς αὐτοῦ ἔσται, καὶ κατὰ τὸν πλοῦτον τοῦ ἀνθρώπου ἀνυψοῖ ὀργὴν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.28.11>	ἔρις κατασπευδομένη ἐκκαίει πῦρ, καὶ μάχη κατασπεύδουσα ἐκχέει αἷμα.
<.ecclesiasticus urn:cts:greekLit:tlg0527.tlg034.1st1K-grc1.28.12>	ἐὰν φυσήσῃς εἰς σπινθῆρα καήσεται· καὶ ἀμφότερα ἐκ τοῦ στόματός σου ἐκπορεύεται.
<.ecclesiasticus urn:cts:greekLit:tlg0527.tlg034.1st1K-grc1.28.13>	ψίθυρον καὶ δίγλωσσον καταράσασθε, πολλοὺς γὰρ εἰρηνεύοντας ἀπώλεσαν.
<.ecclesiasticus urn:cts:greekLit:tlg0527.tlg034.1st1K-grc1.28.14>	γλῶσσα δισσὴ πολλοὺς ἐσάλευσε καὶ διέστησεν αὐτοὺς ἀπὸ ἔθνους εἰς ἔθνος, καὶ πόλεις ὀχυρὰς καθεῖλε, καὶ οἰκίας μεγιστάνων κατέστρεψε·
<.ecclesiasticus urn:cts:greekLit:tlg0527.tlg034.1st1K-grc1.28.15>	γλῶσσα δισσὴ γυναῖκας ἀνδρείας ἐξέβαλε, καὶ ἐστέρησεν αὐτὰς τῶν πόνων αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.28.16>	ὁ προσέχων αὐτῇ οὐ μὴ εὕρῃ ἀνάπαυσιν, οὐδὲ κατασκηνώσει μετὰ ἡσυχίας.
<.ecclesiasticus urn:cts:greekLit:tlg0527.tlg034.1st1K-grc1.28.17>	πληγὴ μάστιγος ποιήσει μώλωπα, πληγὴ δὲ γλώσσης συνθλάσει ὀστέα.
<.ecclesiasticus urn:cts:greekLit:tlg0527.tlg034.1st1K-grc1.28.18>	πολλοὶ ἔ πέσον ἐν στόματι μαχαίρας, καὶ οὐχ ὡς οἱ πεπτωκότες διὰ γλῶσσαν.
<.ecclesiasticus urn:cts:greekLit:tlg0527.tlg034.1st1K-grc1.28.19.1>	μακάριος ὁ σκεπασθεὶς ἀπὸ προσώπου αὐτῆς, ὃς οὐ διῆλθεν ἐν τῷ θυμῷ αὐτῆς,
<.ecclesiasticus urn:cts:greekLit:tlg0527.tlg034.1st1K-grc1.28.19.2>	ὃς οὐχ εἵλκυσε τὸν ζυγὸν αὐτῆς, καὶ ἐν τοῖς δεσμοῖς αὐτῆς οὐκ ἐδέθη·
<.ecclesiasticus urn:cts:greekLit:tlg0527.tlg034.1st1K-grc1.28.20>	ὁ γὰρ ζυγὸς αὐτῆς ζυγὸς σιδηροῦς, κοὶ οἱ δεσμοὶ αὐτῆς δεσμοὶ χαλκοῖ·
<.ecclesiasticus urn:cts:greekLit:tlg0527.tlg034.1st1K-grc1.28.21>	θάνατος πονηρὸς ὁ θάνατος αὐτῆς, καὶ λυσιτελὴς μᾶλλον ὁ ᾅδης αὐτῆς.
<.ecclesiasticus urn:cts:greekLit:tlg0527.tlg034.1st1K-grc1.28.22>	οὐ μὴ κρατήση εὐσεβῶν, καὶ ἐν τῇ φλογὶ αὐτῆς οὐ μὴ καήσονται.
<.ecclesiasticus urn:cts:greekLit:tlg0527.tlg034.1st1K-grc1.28.23.1>	οἱ καταλείποντες τὸν κύριον ἐμπεσοῦνται εἰς αὐτήν, καὶ ἐν αὐτοῖς ἐκκαυθήσεται καὶ οὐ μὴ σβεσθῇ·
<.ecclesiasticus urn:cts:greekLit:tlg0527.tlg034.1st1K-grc1.28.23.2>	ἐπαποσταλήσεται αὐτοῖς ὡς λέων, καὶ ὡς πάρδαλις λυμανεῖται αὐτούς.
<.ecclesiasticus urn:cts:greekLit:tlg0527.tlg034.1st1K-grc1.28.24.1>	ἴδε, περίφραξον τὸ κτῆμά σου ἀκάνθαις, καὶ τῶ στόματί σου ποίησον θυρώματα καὶ μοχλούς.
<.ecclesiasticus urn:cts:greekLit:tlg0527.tlg034.1st1K-grc1.28.24.2>	τὸ ἀργύριόν σου καὶ χρυσίον σου κατάδησον, καὶ τοῦ λόγου σου ποίησον ζυγόσταθμον·
<.ecclesiasticus urn:cts:greekLit:tlg0527.tlg034.1st1K-grc1.28.25>	καὶ τῷ στόματί σου ποίησον θύραν καὶ μοχλόν, καὶ πρόσεχε μή πὼς ὀλισθήσῃς ἐν αὐτοῖς,
<.ecclesiasticus urn:cts:greekLit:tlg0527.tlg034.1st1K-grc1.28.26>	μὴ πέσῃς κατέναντι ἐνεδρεύοντος.
<.ecclesiasticus urn:cts:greekLit:tlg0527.tlg034.1st1K-grc1.29.1>	ὁ ποιῶν ἔλεος δανειεῖ τῶ πλησίον, καὶ ὁ ἐπισχύων τῆ χειρὶ αὐτοῦ τηρεῖ ἐντολάς.
<.ecclesiasticus urn:cts:greekLit:tlg0527.tlg034.1st1K-grc1.29.2>	δάνεισον τῷ πλησίον ἐν καιρῷ χρείας αὐτοῦ, καὶ πάλιν ἀπόδος τῷ πλησίον εἰς τὸν καιρόν·
<.ecclesiasticus urn:cts:greekLit:tlg0527.tlg034.1st1K-grc1.29.3>	στερέωσον λόγον σου καὶ πιστώθητι μετ’ αὐτοῦ, καὶ ἐν παντὶ καιρῷ εὑρήσεις τὴν χρείαν σου.
<.ecclesiasticus urn:cts:greekLit:tlg0527.tlg034.1st1K-grc1.29.4>	πολλοὶ ὡς εὕρημα ἐνόμισαν τὸ δάνος, καὶ παρέσχον κόπον τοῖς βοηθήσασιν αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.29.5.1>	ἕως οὗ λάβη, καταφιλεῖ χεῖρας αὐτοῦ, καὶ ἐπὶ τῶν χρημάτων τοῦ πλησίον ταπεινώσει φωνήν·
<.ecclesiasticus urn:cts:greekLit:tlg0527.tlg034.1st1K-grc1.29.5.2>	καὶ ἐν καιρῷ ἀποδόσεως παρελκύσει χρόνον, καὶ ἀποδώσει λόγον ἀκηδίας καὶ τὸν καιρὸν αἰτιάσεται.
<.ecclesiasticus urn:cts:greekLit:tlg0527.tlg034.1st1K-grc1.29.6.1>	ἐὰν δὲ ἰσχύσῃ ὁ δούς, μόλις κομιεῖται τὸ ἥμισυ καὶ λογιεῖται αὐτὸ ὡς εὕρημα· εἰ δὲ μή, ἀπεστέρησεν αὐτὸν τῶν χρημάτων αὐτοῦ, καὶ ἐκτήσατο αὐτὸν δωρεὰν ἐχθρόν·
<.ecclesiasticus urn:cts:greekLit:tlg0527.tlg034.1st1K-grc1.29.6.2>	κατάρας καὶ λοιδορίας ἀποδώσει αὐτῷ, ἀντὶ δόξης ἀποδώσει αὐτῷ ἀτιμίαν.
<.ecclesiasticus urn:cts:greekLit:tlg0527.tlg034.1st1K-grc1.29.7>	πολλοὶ οὖν χάριν πονηρίας ἀπέστρεψαν τὸν ἄνθρωπον, ἀποστερηθῆναι δὲ εὐλαβήθησαν·
<.ecclesiasticus urn:cts:greekLit:tlg0527.tlg034.1st1K-grc1.29.8>	πλὴν ἐπὶ ταπεινώσει μακροθύμησον, καὶ ἐπὶ ἐλεημοσύνῃ μὴ παρελκύσῃς αὐτόν·
<.ecclesiasticus urn:cts:greekLit:tlg0527.tlg034.1st1K-grc1.29.9>	χάριν ἐντολῆς ἀντιλαβοῦ πένητος, καὶ κατὰ τὴν ἔνδειαν αὐτοῦ μὴ ἀποστρέψῃς αὐτόν.
<.ecclesiasticus urn:cts:greekLit:tlg0527.tlg034.1st1K-grc1.29.10>	ἀπόλεσον ἀργύριον διὰ φίλον καὶ ἀδελφόν, καὶ μὴ κατάκρυβε αὐτὸ ὑπὸ τὸν λίθον εἰς ἀπώλειαν·
<.ecclesiasticus urn:cts:greekLit:tlg0527.tlg034.1st1K-grc1.29.11>	θὲς τὸν θησαυρόν σου κατ’ ἐντολὰς Ὑψίστου, καὶ λυσιτελήσει σοι μᾶλλον ἢ τὸ χρυσίον.
<.ecclesiasticus urn:cts:greekLit:tlg0527.tlg034.1st1K-grc1.29.12>	σύγκλεισον ἐλεημοσύνην ἐν τοῖς ταμείοις σου, καὶ αὐτὴ ἐξελεῖταί σε ἐκ πάσης κακώσεως·
<.ecclesiasticus urn:cts:greekLit:tlg0527.tlg034.1st1K-grc1.29.13>	ὑπὲρ ἀσπίδα κράτους καὶ ὑπὲρ δόρυ ἀλκῆς κατέναντι ἐχθροῦ πολεμήσει ὑπὲρ σοῦ.
<.ecclesiasticus urn:cts:greekLit:tlg0527.tlg034.1st1K-grc1.29.14>	ἀνὴρ ἀγαθὸς ἐγγυήσεται τὸν πλησίον, καὶ ἀπολωλεκὼς αἰσχύνην ἐγκαταλείψει αὐτόν.
<.ecclesiasticus urn:cts:greekLit:tlg0527.tlg034.1st1K-grc1.29.15>	χάριτας ἐγγύς* σου μὴ ἐπιλάθῃ, ἔδωκε γὰρ τὴν ψυχὴν αὐτοῦ ὑπὲρ σοῦ.
<.ecclesiasticus urn:cts:greekLit:tlg0527.tlg034.1st1K-grc1.29.16>	ἀγαθὴν ἐγγύην ἀνατρέψει ἁμαρτωλός·
<.ecclesiasticus urn:cts:greekLit:tlg0527.tlg034.1st1K-grc1.29.17>	ἐγγυῶν φεύξεται ἁμαρτωλὸς καὶ ἄχρηστος ἐν διανοίᾳ καταλείψει τὸν ῥυσάμενον αὐτόν·
<.ecclesiasticus urn:cts:greekLit:tlg0527.tlg034.1st1K-grc1.29.18.1>	ἐγγύη πολλοὺς ἀπώλεσε κατευθύνοντας, καὶ ἐσάλευσεν αὐτοὺς ὡς κῦμα θαλάσσης·
<.ecclesiasticus urn:cts:greekLit:tlg0527.tlg034.1st1K-grc1.29.18.2>	ἄνδρας δυνατοὺς ἀπῴκισε, καὶ ἐπλανήθησαν ἐν ἔθνεσιν ἀλλοτρίοις.
<.ecclesiasticus urn:cts:greekLit:tlg0527.tlg034.1st1K-grc1.29.19>	ἁμαρτωλὸς παραβαίνων ἐντολὰς Κυρίου ἐμπεσεῖται εἰς ἐγγύην καὶ διώκων ἐργολαβίας ἐμπεσεῖται εἰς κρίσεις.
<.ecclesiasticus urn:cts:greekLit:tlg0527.tlg034.1st1K-grc1.29.20>	ἀντιλαβοῦ τοῦ πλησίον κατὰ δύναμίν σου καὶ πρόσεχε σεαυτῷ μὴ ἐμπέσῃς.
<.ecclesiasticus urn:cts:greekLit:tlg0527.tlg034.1st1K-grc1.29.21>	ἀρχὴ ζωῆς ἀνθρώπου ὕδωρ καὶ ἄρτος καὶ ἱμάτιον, καὶ οἶκος καλύπτων ἀσχημοσύνην.
<.ecclesiasticus urn:cts:greekLit:tlg0527.tlg034.1st1K-grc1.29.22>	κρείσσων βίος πτωχοῦ ὑπὸ σκέπην δοκῶν ἢ ἐδέσματα λαμπρὰ ἐν ἀλλοτρίοις.
<.ecclesiasticus urn:cts:greekLit:tlg0527.tlg034.1st1K-grc1.29.23>	ἐπὶ μικρὰ καὶ μεγάλα εὐδοκίαν ἔχε, καὶ ὀνειδισμὸν οἰκίας σου μὴ ἀκούσης.
<.ecclesiasticus urn:cts:greekLit:tlg0527.tlg034.1st1K-grc1.29.24>	ζωὴ πονηρὰ ἐξ οἰκίας εἰς οἰκίαν, καὶ οὗ παροικήσεις οὐκ ἀνοίξεις στόμα.
<.ecclesiasticus urn:cts:greekLit:tlg0527.tlg034.1st1K-grc1.29.25>	ξενιεῖς καὶ ποτιεῖς εἰς ἀχάριστα, καὶ πρὸς ἐπὶ τούτοις πικρὰ ἀκούσεις·
<.ecclesiasticus urn:cts:greekLit:tlg0527.tlg034.1st1K-grc1.29.26>	πάρελθε, πάροικε, κόσμησον τράπεζαν, καὶ εἴ τι ἐν τῆ χειρί σου ψώμισόν με·
<.ecclesiasticus urn:cts:greekLit:tlg0527.tlg034.1st1K-grc1.29.27>	ἔξελθε, πάροικε, ἀπὸ προσώπου τῆς δόξης, χρεία τῆς οἰκίας, ἐπιξένωταί μοι ὁ ἀδελφός.
<.ecclesiasticus urn:cts:greekLit:tlg0527.tlg034.1st1K-grc1.29.28.1>	βαρέα ταῦτα ἔχοντι φρόνησιν, ἐπιτίμησις οἰκίας καὶ ὀνειδισμὸς δανειστοῦ.
<.ecclesiasticus urn:cts:greekLit:tlg0527.tlg034.1st1K-grc1.29.28.2>	Περὶ τέκνων.
<.ecclesiasticus urn:cts:greekLit:tlg0527.tlg034.1st1K-grc1.30.1>	ὁ ἀγαπῶν τὸν υἱὸν αὐτοῦ ἐνδελεχίσει μάστιγας αὐτῷ ἵνα εὐφρανθῇ ἐπ’ ἐσχάτων αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.30.2>	ὁ παιδεύων υἱὸν αὐτοῦ εὐφρανθήσεται ἐπ’ αὐτῷ, καὶ ἀνὰ μέσον γνωρίμων ἐπ’ αὐτῷ καυχήσεται·
<.ecclesiasticus urn:cts:greekLit:tlg0527.tlg034.1st1K-grc1.30.3>	ὁ διδάσκων τὸν υἱὸν παραζηλώσει τὸν ἐχθρόν, καὶ ἔναντι φίλων ἀγαλλιάσεται ἐπ’ αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.30.4>	ἐτελεύτησεν αὐτοῦ ὁ πατήρ, καὶ ὡς οὐκ ἀπέθανεν, ὅμοιον γὰρ αὐτῷ κατέλιπε μετ’ αὐτόν.
<.ecclesiasticus urn:cts:greekLit:tlg0527.tlg034.1st1K-grc1.30.5>	ἐν τῇ ζωῇ αὐτοῦ εἶδε καὶ εὐφράνθη ἐπ’ αὐτῷ, καὶ ἐν τῇ τελευτή αὐτοῦ οὐκ ἐλυπήθη·
<.ecclesiasticus urn:cts:greekLit:tlg0527.tlg034.1st1K-grc1.30.6>	ἐνάντιον ἐχθρῶν κατέλιπεν ἔκδικον, καὶ τοῖς φίλοις ἀνταποδιδόντα χάριν.
<.ecclesiasticus urn:cts:greekLit:tlg0527.tlg034.1st1K-grc1.30.7>	περιψήχων υἱὸν καταδεσμεύσει τραύματα αὐτοῦ, καὶ ἐπὶ πάση βοῇ ταραχθήσεται σπλάγχνα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.30.8>	ἵππος ἀδάμαστος ἐκβαίνει σκληρός, καὶ υἱὸς ἀνειμένας ἐκβαίνει προαλής.
<.ecclesiasticus urn:cts:greekLit:tlg0527.tlg034.1st1K-grc1.30.9>	τιθήνησον τέκνον καὶ ἐκθαμβήσει σε, σύμπαιξον αὐτῷ καὶ λυπήσει σε.
<.ecclesiasticus urn:cts:greekLit:tlg0527.tlg034.1st1K-grc1.30.10>	μὴ συγγελάσῃς αὐτῷ, ἵνα μὴ ὀδυνηθῇς, καὶ ἐπ’ ἐσχάτων γομφιάσεις τοὺς ὀδόντας.
<.ecclesiasticus urn:cts:greekLit:tlg0527.tlg034.1st1K-grc1.30.11>	μὴ δῷς αὐτῷ ἐξουσίαν ἐν νεότητι, καὶ μὴ παρίδῃς τὰς ἀγνοίας αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.30.12.1>	κάμψον τὸν τράχηλον αὐτοῦ ἐν νεότητι, καὶ θλάσον τὰς πλευρὰς αὐτοῦ ὡς ἔστι νήπιος,
<.ecclesiasticus urn:cts:greekLit:tlg0527.tlg034.1st1K-grc1.30.12.2>	μήποτε σκληρυνθεὶς ἀπειθήσῃ σοι, καὶ ἔσται σοι ὀδύνη ψυχῆς.
<.ecclesiasticus urn:cts:greekLit:tlg0527.tlg034.1st1K-grc1.30.13>	παίδευσον τὸν υἱόν σου καὶ ἔργασαι ἐν αὐτῷ, ἵνα μὴ ἐν τῆ ἀσχημοσύνη αὐτοῦ προσκόψῃς.
<.ecclesiasticus urn:cts:greekLit:tlg0527.tlg034.1st1K-grc1.30.14>	κρείσσων πτωχὸς ὑγιὴς καὶ ἰσχύων τῆ ἕξει, ἢ πλούσιος μεμαστιγωμένος εἰς τὸ σῶμα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.30.15.1>	ὑγεία καὶ εὐεξία βέλτιον παντὸς χρυσίου, καὶ σῶμα εὔρρωστον ἢ ὄλβος ἀμέτρητος.
<.ecclesiasticus urn:cts:greekLit:tlg0527.tlg034.1st1K-grc1.30.15.2>	Περὶ βρωμάτων.
<.ecclesiasticus urn:cts:greekLit:tlg0527.tlg034.1st1K-grc1.30.16>	οὐκ ἔστι πλοῦτος βελτίων ὑγείας σώματος, καὶ οὐκ ἔστιν εὐφροσύνη ὑπὲρ χαρὰν καρδίας.
<.ecclesiasticus urn:cts:greekLit:tlg0527.tlg034.1st1K-grc1.30.17>	κρείσσων θάνατος ὑπὲρ ζωὴν πικρὰν ἢ ἀρρώστημα ἔμμονον.
<.ecclesiasticus urn:cts:greekLit:tlg0527.tlg034.1st1K-grc1.30.18>	ἀγαθὰ κεκλεισμένα ἐπὶ στόματι κεκλεισμένῳ, θέματα βρωμάτων παρακείμενα τάφῳ.
<.ecclesiasticus urn:cts:greekLit:tlg0527.tlg034.1st1K-grc1.30.19>	τί συμφέρει κάρπωσις εἰδώλῳ; οὔτε γὰρ ἔδεται οὔτε μὴ ὀσφρανθῇ. οὕτως ὁ ἐκδιωκόμενος ὑπὸ κυρίου.
<.ecclesiasticus urn:cts:greekLit:tlg0527.tlg034.1st1K-grc1.30.20>	ὁ βλέπων ἐν τοῖς ὀφθαλμοῖς καὶ στενάζων ὥσπερ εὐνοῦχος περιλαμβάνων παρθένον καὶ στενάζων.
<.ecclesiasticus urn:cts:greekLit:tlg0527.tlg034.1st1K-grc1.30.21>	μὴ δῷς εἰς λύπην τὴν ψυχήν σου, καὶ μὴ θλίψῃς σεαυτὸν ἐν βουλῇ σου.
<.ecclesiasticus urn:cts:greekLit:tlg0527.tlg034.1st1K-grc1.30.22>	εὐφροσύνη καρδίας αὐτὴ ζωὴ ἀνθρώπου, καὶ ἀγαλλίαμα ἀνδρὸς μακροημέρευσις.
<.ecclesiasticus urn:cts:greekLit:tlg0527.tlg034.1st1K-grc1.30.23>	ἀγάπα τὴν ψυχήν σου καὶ παρακάλει τὴν καρδίαν σου, καὶ λύπην μακρὰν ἀπόστησον ἀπὸ σοῦ· πολλοὺς γὰρ ἀπώλεσε καὶ ἀπέκτεινεν ἡ λύπη.
<.ecclesiasticus urn:cts:greekLit:tlg0527.tlg034.1st1K-grc1.30.24>	ζῆλος καὶ θυμὸς ἐλαττοῦσιν ἡμέρας, καὶ πρὸ καιροῦ γῆρας ἄγει μέριμνα.
<.ecclesiasticus urn:cts:greekLit:tlg0527.tlg034.1st1K-grc1.30.25>	ὡς καλαμώμενος ὀπίσω τρυγητῶν ἐν εὐλογίᾳ κυρίου ἔφθασα, καὶ ὡς τρυγῶν ἔπλησα ληνόν.
<.ecclesiasticus urn:cts:greekLit:tlg0527.tlg034.1st1K-grc1.30.26>	κατανοήσατε ὅτι οὐκ ἐμοὶ μόνῳ ἐκοπίασα, ἀλλὰ πᾶσι τοῖς ζητοῦσι παιδείαν.
<.ecclesiasticus urn:cts:greekLit:tlg0527.tlg034.1st1K-grc1.30.27>	ἀκούσατε, μεγιστᾶνες, καὶ οἱ ἡγούμενοι ἐκκλησίας, ἐνωτίσασθε.
<.ecclesiasticus urn:cts:greekLit:tlg0527.tlg034.1st1K-grc1.30.28>	ὑιῷ καὶ γυναικί, ἀδελφῷ καὶ φίλῳ μὴ δῷς ἐξουσίαν ἐπὶ σεαυτῷ ἐν ζωῇ σου·
<.ecclesiasticus urn:cts:greekLit:tlg0527.tlg034.1st1K-grc1.30.29>	καὶ μὴ δῷς ἑτέρῳ τὰ χρήματά σου,ἵνα μὴ μεταμεληθεὶς δέῃ περὶ αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.30.30>	ἕως ἔτι ζῆς καὶ ἔστι πνοὴ ἐν σοὶ μὴ ἀλλάξῃς σεαυτὸν πάσῃ σαρκί. κρεῖσσον γάρ ἐστι τὰ τέκνα δεηθῆναί σου ἢ σὲ ἐμβλέπειν εἰς χεῖρας υἱῶν σου.
<.ecclesiasticus urn:cts:greekLit:tlg0527.tlg034.1st1K-grc1.30.31>	ἐν πᾶσι τοῖς ἔργοις σου γίνου ὑπεράγων, καὶ μὴ δῷς μῶμον ἐν τῆ δόξῃ σου.
<.ecclesiasticus urn:cts:greekLit:tlg0527.tlg034.1st1K-grc1.30.32.1>	ἐν ἡμέρᾳ συντελείας ἡμερῶν ζωῆς σου καὶ ἐν καιρῷ τελευτῆς διάδος κληρονομίαν.
<.ecclesiasticus urn:cts:greekLit:tlg0527.tlg034.1st1K-grc1.30.32.2>	Περὶ δούλων.
<.ecclesiasticus urn:cts:greekLit:tlg0527.tlg034.1st1K-grc1.30.33>	χορτάσματα καὶ ῥάβδος καὶ φορτία ὄνῳ, ἄρτος καὶ παιδεία καὶ ἔργα οἰκέτῃ.
<.ecclesiasticus urn:cts:greekLit:tlg0527.tlg034.1st1K-grc1.30.34>	ἔργασαι ἐν παιδείᾳ, καὶ ζητήσει ἀνάπαυσιν· ἄνες χεῖρας αὐτῷ, καὶ ζητήσει ἐλευθερίαν.
<.ecclesiasticus urn:cts:greekLit:tlg0527.tlg034.1st1K-grc1.30.35>	ζυγὸς καὶ ἱμὰς κάμπτουσι τράχηλον, καὶ οἰκέτῃ κακοῦ στρέβλαι στρέβλαι καὶ βάσανοι·
<.ecclesiasticus urn:cts:greekLit:tlg0527.tlg034.1st1K-grc1.30.36>	ἔμβαλε αὐτὸν εἰς ἐργασίαν, ἵνα μὴ ἀργῇ, πολλὴν γὰρ κακίαν ἐδίδαξεν ἡ ἀργία.
<.ecclesiasticus urn:cts:greekLit:tlg0527.tlg034.1st1K-grc1.30.37>	εἰς ἔργα κατάστησον καθὼς πρέπει αὐτῷ, καὶ ἐὰν μὴ πειθαρχῇ,
<.ecclesiasticus urn:cts:greekLit:tlg0527.tlg034.1st1K-grc1.30.38.1>	βάρυνον τὰς πέδας αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.30.38.2>	καὶ μὴ περισσεύσῃς πάσῃ σαρκί, καὶ ἄνευ κρίσεως μὴ ποιήσης μηδέν.
<.ecclesiasticus urn:cts:greekLit:tlg0527.tlg034.1st1K-grc1.30.39.1>	εἰ ἔστι σοι οἰκέτης, ἔστω σοι ὡς ἡ ψυχή σου, ὅτι ἐν αἵματι ἐκτήσω αὐτόν·
<.ecclesiasticus urn:cts:greekLit:tlg0527.tlg034.1st1K-grc1.30.39.2>	εἰ ἔστι σοι οἰκέτης, ἄγε αὐτὸν ὡς ἀδελφόν, ὅτι ὡς ἡ ψυχή σου ἐπιδεήσεις αὐτῶ.
<.ecclesiasticus urn:cts:greekLit:tlg0527.tlg034.1st1K-grc1.30.40>	ἐὰν κακώσῃς αὐτὸν ἀδίκως καὶ ἀπάρας ἀποδράσει, ἐν ποίᾳ ὁδῷ ζητήσεις αὐτόν;
<.ecclesiasticus urn:cts:greekLit:tlg0527.tlg034.1st1K-grc1.31.1>	κεναὶ αἱ ἐλπίδες καὶ ψευδεῖς ἀσυνέτῳ ἀνδρί, καὶ ἐνύπνια ἀναπτεροῦσιν ἄφρονας.
<.ecclesiasticus urn:cts:greekLit:tlg0527.tlg034.1st1K-grc1.31.2>	ὡς ὁ δρασσόμενος σκιᾶς καὶ διώκων ἀνέμους, οὕτως ὁ ἐπέχων ἐνυπνίοις·
<.ecclesiasticus urn:cts:greekLit:tlg0527.tlg034.1st1K-grc1.31.3>	τοῦτο κατὰ τοῦτο ὅρασις ἐνυπνίων, κατέναντι προσώπου ὁμοίωμα προσώπου. ἀπὸ ἀκαθάρτου τί καθαρισθήσεται;
<.ecclesiasticus urn:cts:greekLit:tlg0527.tlg034.1st1K-grc1.31.4>	καὶ ἀπὸ ψευδοῦς τί ἀληθεύσει;
<.ecclesiasticus urn:cts:greekLit:tlg0527.tlg034.1st1K-grc1.31.5>	μαντεία καὶ οἰωνισμοὶ καὶ ἐνύπνια μάταιά ἐστι, καὶ ὡς ὠδῖν’ οὔσης φαντάζεταί σου ἡ καρδία.
<.ecclesiasticus urn:cts:greekLit:tlg0527.tlg034.1st1K-grc1.31.6>	ἐὰν μὴ παρὰ Ὑψίστου ἀποσταλῇ ἐν ἐπισκοπὴ σου, μὴ δῷς εἰς αὐτὰ τὴν καρδίαν σου·
<.ecclesiasticus urn:cts:greekLit:tlg0527.tlg034.1st1K-grc1.31.7>	πολλοὺς γὰρ ἐπλάνησε τὰ ἐνύπνια, καὶ ἐξέπεσον ἐλπίζοντες ἐπ’ αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.31.8>	ἄνευ ψεύδους συντελεσθήσεται νόμος, καὶ σοφία στόματι πιστῷ τελείωσις.
<.ecclesiasticus urn:cts:greekLit:tlg0527.tlg034.1st1K-grc1.31.9>	ἀνὴρ πεπλανημένος ἔγνω πολλά, καὶ ὁ πολύπειρος ἐκδιηγήσεται σύνεσιν·
<.ecclesiasticus urn:cts:greekLit:tlg0527.tlg034.1st1K-grc1.31.10>	ὃς οὐκ ἐπειράσθη οἶδεν ὀλίγα, ὁ δὲ πεπλανημένος πληθύνει πανουργίαν.
<.ecclesiasticus urn:cts:greekLit:tlg0527.tlg034.1st1K-grc1.31.11>	πολλὰ ἑώρακα ἐν τῆ ἀποπλανήσει μου,
<.ecclesiasticus urn:cts:greekLit:tlg0527.tlg034.1st1K-grc1.31.12>	καὶ τὰ πλάσματα τῶν λόγων μου σύνεσίς μου·
<.ecclesiasticus urn:cts:greekLit:tlg0527.tlg034.1st1K-grc1.31.13>	πλεονάκις ἕως θανάτου ἐκινδύνευσα, καὶ διεσώθην τούτων χάριν.
<.ecclesiasticus urn:cts:greekLit:tlg0527.tlg034.1st1K-grc1.31.14>	πνεῦμα φοβουμένων τὸν κύριον ζήσεται, ἡ γὰρ ἐλπὶς αὐτῶν ἐπὶ τὸν σώζοντα αὐτούς·
<.ecclesiasticus urn:cts:greekLit:tlg0527.tlg034.1st1K-grc1.31.15>	ὁ φοβούμενος τὸν κύριον, οὐδὲν εὐλάβηθήσεται, καὶ οὐ μὴ δειλιάσῃ ὅτι αὐτὸς ἐλπὶς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.31.16>	φοβουμένου τὸν κύριον μακαρία ἡ ψυχή· τίνι ἐπέχει;
<.ecclesiasticus urn:cts:greekLit:tlg0527.tlg034.1st1K-grc1.31.17>	καὶ τίς αὐτοῦ στήριγμα;
<.ecclesiasticus urn:cts:greekLit:tlg0527.tlg034.1st1K-grc1.31.18>	οἱ ὀφθαλμοὶ κυρίου ἐπὶ τοὺς ἀγαπῶντας αὐτόν,
<.ecclesiasticus urn:cts:greekLit:tlg0527.tlg034.1st1K-grc1.31.19.1>	ὑπερασπισμὸς δυναστείας καὶ στήριγμα ἰσχύος·
<.ecclesiasticus urn:cts:greekLit:tlg0527.tlg034.1st1K-grc1.31.19.2>	σκέπη ἀπὸ καύσωνος καὶ σκέπη ἀπὸ μεσημβρίας, φυλακὴ ἀπὸ προσκόμματος καὶ βοήθεια πτώσεως·
<.ecclesiasticus urn:cts:greekLit:tlg0527.tlg034.1st1K-grc1.31.20>	ἀνυψῶν ψυχὴν καὶ φωτίζων ὀφθαλμούς, ἴασιν διδοὺς ζωὴν 173 καὶ εὐλογίαν.
<.ecclesiasticus urn:cts:greekLit:tlg0527.tlg034.1st1K-grc1.31.21>	θυσιάζων ἐξ ἀδίκου, προσφορὰ μεμωκημένη,
<.ecclesiasticus urn:cts:greekLit:tlg0527.tlg034.1st1K-grc1.31.22>	καὶ οὐκ εἰς εὐδοκίαν δωρήματα ἀνόμων·
<.ecclesiasticus urn:cts:greekLit:tlg0527.tlg034.1st1K-grc1.31.23>	οὐκ εὐδοκεῖ ὁ ὕψιστος προσφοραῖς ἀσεβῶν, οὐδὲ ἐν πλήθει θυσιῶν ἐξιλάσκεται ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.31.24>	θύων υἱὸν ἔναντι τοῦ πατρὸς αὐτοῦ ὁ προσάγων θυσίαν ἐκ χρημάτων πενήτων.
<.ecclesiasticus urn:cts:greekLit:tlg0527.tlg034.1st1K-grc1.31.25>	ἄρτος ἐπιδεομένων ζωὴ πτωχῶν, ὁ ἀποστερῶν αὐτὸν ἄνθρωπος αἱμάτων·
<.ecclesiasticus urn:cts:greekLit:tlg0527.tlg034.1st1K-grc1.31.26>	φονεύων τὸν πλησίον ὁ ἀφαιρούμενος συμβίωσιν, καὶ ἐκ χέων αἷμα ὁ ἀποστερῶν μισθὸν μισθωτοῦ.
<.ecclesiasticus urn:cts:greekLit:tlg0527.tlg034.1st1K-grc1.31.27>	εἷς οἰκοδομῶν καὶ εἷς καταλύων, >τί ὠφελοῦσι πλεῖον ἢ κόπους:
<.ecclesiasticus urn:cts:greekLit:tlg0527.tlg034.1st1K-grc1.31.28>	εἷς εὐχόμενος καὶ εἷς καταρώμενος, τίνος φωνῆς εἰσακούσεται ὁ δεσπότης;
<.ecclesiasticus urn:cts:greekLit:tlg0527.tlg034.1st1K-grc1.31.29>	βαπτιζόμενος ἀπὸ νεκροῦ καὶ πάλιν ἁπτόμενος αὐτοῦ, τί ὄφελος ἐν τῷ λουτρῷ αὐτοῦ;
<.ecclesiasticus urn:cts:greekLit:tlg0527.tlg034.1st1K-grc1.31.30>	οὕτως ἄνθρωπος νηστεύων ἐπὶ τῶν ἁμαρτιῶν αὐτοῦ· καὶ πάλιν πορευόμενος καὶ ταῦτα ποιῶν. τῆς προσευχῆς αὐτοῦ τίς εἰσακούσεται;
<.ecclesiasticus urn:cts:greekLit:tlg0527.tlg034.1st1K-grc1.31.31>	καὶ τί ὠφέλησεν ἐν τῷ ταπεινωθῆναι αὐτόν;
<.ecclesiasticus urn:cts:greekLit:tlg0527.tlg034.1st1K-grc1.32.1>	ὁ συντηρῶν νόμον πλεονάζει προσφοράς,
<.ecclesiasticus urn:cts:greekLit:tlg0527.tlg034.1st1K-grc1.32.2>	θυσιάζων σωτηρίου ὁ προσέχων ἐντολαῖς,
<.ecclesiasticus urn:cts:greekLit:tlg0527.tlg034.1st1K-grc1.32.3>	καὶ ἀνταποδιδοὺς χάριν ὡς προσφέρων σεμίδαλιν,
<.ecclesiasticus urn:cts:greekLit:tlg0527.tlg034.1st1K-grc1.32.4>	καὶ ὁ ποιῶν ἐλεημοσύνην θυσιάζων αἰνέσεως.
<.ecclesiasticus urn:cts:greekLit:tlg0527.tlg034.1st1K-grc1.32.5>	εὐδοκία Κυρίου, ἀποστῆναι ἀπὸ πονηρίας, καὶ ἐξιλασμὸς ἀποστῆναι ἀπὸ ἀδικίας.
<.ecclesiasticus urn:cts:greekLit:tlg0527.tlg034.1st1K-grc1.32.6>	μὴ ὀφθῇς ἐνώπιον κυρίου κενός, πάντα γὰρ ταῦτα χάριν ἐντολῆς.
<.ecclesiasticus urn:cts:greekLit:tlg0527.tlg034.1st1K-grc1.32.7>	προσφορὰ δικαίου λιπαίνει θυσιαστήριον,
<.ecclesiasticus urn:cts:greekLit:tlg0527.tlg034.1st1K-grc1.32.8>	καὶ ἡ εὐωδία αὐτῆς ἔναντι Ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.32.9>	θυσία ἀνδρὸς δικαίου δεκτή, καὶ τὸ μνημόσυνον αὐτῆς οὐκ ἐπιλησθήσεται.
<.ecclesiasticus urn:cts:greekLit:tlg0527.tlg034.1st1K-grc1.32.10>	ἐν ἀγαθῷ ὀφθαλμῷ δόξασον τὸν κύριον, καὶ μὴ σμικρύνῃς ἀπαρχὴν χειρῶν σου·
<.ecclesiasticus urn:cts:greekLit:tlg0527.tlg034.1st1K-grc1.32.11>	ἐν πάσῃ δόσει ἱλάρωσον τὸ πρόσωπόν σου, καὶ ἐν εὐφροσύνῃ ἁγίασον δεκάτην.
<.ecclesiasticus urn:cts:greekLit:tlg0527.tlg034.1st1K-grc1.32.12>	δὸς Ὑψίστῳ κατὰ τὴν δόσιν αὐτοῦ, καὶ ἐν ἀγαθῷ ὀφθαλμῷ καθ’ εὕρεμα χειρός·
<.ecclesiasticus urn:cts:greekLit:tlg0527.tlg034.1st1K-grc1.32.13>	ὅτι Κύριος ἀνταποδιδούς ἐστι, καὶ ἀνταποδώσει ἑπταπλάσια· μὴ δωροκόπει, οὐ γὰρ προσδέξεται·
<.ecclesiasticus urn:cts:greekLit:tlg0527.tlg034.1st1K-grc1.32.14>	καὶ μὴ ἔπεχε θυσίᾳ ἀδίκῳ, ὅτι κριτὴς κύριός ἐστι,
<.ecclesiasticus urn:cts:greekLit:tlg0527.tlg034.1st1K-grc1.32.15>	καὶ οὐκ ἔστι παρ’ αὐτῷ δόξα προσώπου.
<.ecclesiasticus urn:cts:greekLit:tlg0527.tlg034.1st1K-grc1.32.16>	οὐ λήψεται κύριος πρόσωπον ἐπὶ πτωχῷ, καὶ δέησιν ἠ’ δίκη μένου εἰσακούσεται.
<.ecclesiasticus urn:cts:greekLit:tlg0527.tlg034.1st1K-grc1.32.17>	οὐ μὴ ὑπερίδη ἱκετείαν ὀρφανοῦ, καὶ χήραν ἐὰν ἐκχέῃ λαλιάν.
<.ecclesiasticus urn:cts:greekLit:tlg0527.tlg034.1st1K-grc1.32.18>	οὐχὶ δάκρυον χήρας ἐπὶ σιαγόνα καταβαίνει,
<.ecclesiasticus urn:cts:greekLit:tlg0527.tlg034.1st1K-grc1.32.19>	καὶ ἡ καταβόησις αὐτῆς ἐπὶ τῷ καταγαγόντι αὐτό;
<.ecclesiasticus urn:cts:greekLit:tlg0527.tlg034.1st1K-grc1.32.20>	θεραπεύων ἐν εὐδοκίᾳ δεχθήσεται, καὶ ἡ δέησις αὐτοῦ ἕως τῶν νεφελῶν συνάψει·
<.ecclesiasticus urn:cts:greekLit:tlg0527.tlg034.1st1K-grc1.32.21.1>	προσευχὴ ταπεινοῦ νεφέλας διῆλθε, καὶ ἕως συνεγγίσῃ, οὐ μὴ παρακληθῇ·
<.ecclesiasticus urn:cts:greekLit:tlg0527.tlg034.1st1K-grc1.32.21.2>	καὶ οὐ μὴ ἀποστῇ ἕως ἂν ἐπισκέψηται ὁ ὕψιστος·
<.ecclesiasticus urn:cts:greekLit:tlg0527.tlg034.1st1K-grc1.32.22>	κρινεῖ δικαίους καὶ ποιήσει κρίσιν, καὶ ὁ κύριος οὐ μὴ βραδύνῃ οὐδὲ μὴ μακροθυμήσῃ ἐπ’ αὐτοῖς ὁ κραταιός·
<.ecclesiasticus urn:cts:greekLit:tlg0527.tlg034.1st1K-grc1.32.23>	ἕως ἂν τρίψῃ ὀσφὺν ἀνελεημόνων, καὶ τοῖς ἔθνεσιν ἀνταποδώσει ἐκδίκησιν, ἕως ἐξάρῃ πλῆθος ὑβριστῶν καὶ σκῆπτρα ἀδίκων συντρίψει·
<.ecclesiasticus urn:cts:greekLit:tlg0527.tlg034.1st1K-grc1.32.24>	ἕως ἀνταποδώσει ἀνθρώπῳ κατὰ τὰς πράξεις αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.32.25.1>	καὶ τὰ ἔργα ἀνθρώπων κατὰ τὰ ἐνθυμήματα αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.32.25.2>	ἕως ἂν κρίνη τὴν κρίσιν τοῦ λαοῦ αὐτοῦ καὶ εὐφρανεῖ αὐτοὺς ἐν τῷ ἐλέει αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.32.26>	ὡς ὡραῖον ἔλεος ἐν καιρῷ θλίψεως, ὡς νεφέλαι ὑετοῦ ἐν καιρῷ ἀβροχίας.
<.ecclesiasticus urn:cts:greekLit:tlg0527.tlg034.1st1K-grc1.33.1>	ἐλέησον ἡμᾶς, δέσποτα ὁ θεὸς πάντων,
<.ecclesiasticus urn:cts:greekLit:tlg0527.tlg034.1st1K-grc1.33.2>	καὶ ἐπίβλεψον, καὶ τὸν φόβον σου ἐπὶ πάντα τὰ ἔθνη τὰ μὴ ἐκζητοῦντά σε·
<.ecclesiasticus urn:cts:greekLit:tlg0527.tlg034.1st1K-grc1.33.3>	ἔπαρον τὴν χεῖρά σου ἐπ’ ἔθνη ἀλλότρια, καὶ ἰδέτωσαν τὴν δυναστείαν σου·
<.ecclesiasticus urn:cts:greekLit:tlg0527.tlg034.1st1K-grc1.33.4>	ὥσπερ ἐνώπιον αὐτῶν ἡγιάσθης ἐν ἡμῖν, οὕτως ἐναντίον ἡμῶν μεγαλυνθείης ἐν αὐτοῖς·
<.ecclesiasticus urn:cts:greekLit:tlg0527.tlg034.1st1K-grc1.33.5>	καὶ ἐπιγνώτωσάν σε καθάπερ καὶ ἡμεῖς σε ἔγνωμεν·
<.ecclesiasticus urn:cts:greekLit:tlg0527.tlg034.1st1K-grc1.33.6>	ὅτι οὐκ ἔστι θεὸς πλήν σου κύριε· ἐγκαίνισον σημεῖα καὶ ἀλλοίωσον θαυμάσια, δόξασον χεῖρα καὶ βραχίονα δεξιόν,
<.ecclesiasticus urn:cts:greekLit:tlg0527.tlg034.1st1K-grc1.33.7>	ὅπως διηγῶνται τὰ θαυμάσιά σου·
<.ecclesiasticus urn:cts:greekLit:tlg0527.tlg034.1st1K-grc1.33.8>	ἔγειρον θυμὸν καὶ ἔκχεε ὀργήν,
<.ecclesiasticus urn:cts:greekLit:tlg0527.tlg034.1st1K-grc1.33.9>	ἔπαρον ἀντίδικον καὶ ἔκτριψον ἐχθρόν.
<.ecclesiasticus urn:cts:greekLit:tlg0527.tlg034.1st1K-grc1.33.10>	σπεῦσον καιρὸν καὶ μνήσθητι ὀργῆς, καὶ ἐκδιηγησάσθωσάν σοι τὰ θαυμάσιά σου.
<.ecclesiasticus urn:cts:greekLit:tlg0527.tlg034.1st1K-grc1.33.11>	ἐν ὀργῇ πυρὸς καταβρωθήτω ὁ σωζόμενος, καὶ οἱ κακοῦντες τὸν λαόν σου εὕροισαν ἀπώλειαν.
<.ecclesiasticus urn:cts:greekLit:tlg0527.tlg034.1st1K-grc1.33.12>	σύντριψον κεφαλὰς ἀρχόντων ἐθνῶν, λεγόντων· οὐκ ἔστι πλὴν ἡμῶν.
<.ecclesiasticus urn:cts:greekLit:tlg0527.tlg034.1st1K-grc1.33.13>	συνάγαγε πάσας φυλὰς ᾿Ιακώβ.
<.ecclesiasticus urn:cts:greekLit:tlg0527.tlg034.1st1K-grc1.34.1>	λαμπρὰ καρδία καὶ ἀγαθὴ ἐπὶ ἐδέσμασι τῶν βρωμάτων αὐτῆς ἐπιμελήσεται. ἀγρυπνία πλούτου ἐκτήκει σάρκας, καὶ ἡ μέριμνα αὐτοῦ ἀφιστᾷ ὕπνον·
<.ecclesiasticus urn:cts:greekLit:tlg0527.tlg034.1st1K-grc1.34.2>	μέριμνα ἀγρυπνίας ἀπαιτήσει νυσταγμόν, καὶ ἀρρώστημα βαρὺ ἐκνήψει ὕπνος.
<.ecclesiasticus urn:cts:greekLit:tlg0527.tlg034.1st1K-grc1.34.3>	ἐκοπίασε πλούσιος ἐν συναγωγῇ χρημάτων, καὶ ἐν τῇ ἀναπαύσει ἐμπίπλαται τρυφημάτων αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.34.4>	ἑ κοπίασε πτωχὸς ἐν ἐλαττώσει βίου, καὶ ἐν τῆ ἀναπαύσει αὐτοῦ ἐπιδεὴς γίνεται.
<.ecclesiasticus urn:cts:greekLit:tlg0527.tlg034.1st1K-grc1.34.5>	ὁ ἀγαπῶν χρυσίον οὐ δικαιωθήσεται, καὶ ὁ διώκων διαφθορὰν οὗτος πλησθήσεται.
<.ecclesiasticus urn:cts:greekLit:tlg0527.tlg034.1st1K-grc1.34.6>	πολλοὶ ἐδέθησαν χάριν χρυσίου, καὶ ἐγενήθη ἡ ἀπώλεια αὐτῶν κατὰ πρόσωπον αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.34.7>	ξύλον προσκόμματός ἐστι τοῖς θυσιάζουσιν αὐτῷ, καὶ πᾶς ἄφρων ἁλώσεται ἐν αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.34.8>	μακάριος πλούσιος ὃς εὑρέθη ἄμωμος, καὶ ὃς ὀπίσω χρυσίου οὐκ ἐπορεύθη. τίς ἔστιν οὗτος;
<.ecclesiasticus urn:cts:greekLit:tlg0527.tlg034.1st1K-grc1.34.9>	καὶ μακαριοῦμεν αὐτόν, ἐποίησε γὰρ θαυμάσια ἐν λαῷ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.34.10.1>	τίς ἐδοκιμάσθη ἐν αὐτῷ καὶ ἐτελειώθη ; καὶ ἔσται εἰς καύχημα.
<.ecclesiasticus urn:cts:greekLit:tlg0527.tlg034.1st1K-grc1.34.10.2>	τίς ἐδύνατο παραβῆναι καὶ οὐ παρέβη, καὶ ποιῆσαι κακίαν καὶ οὐκ ἐποίησε ;
<.ecclesiasticus urn:cts:greekLit:tlg0527.tlg034.1st1K-grc1.34.11>	διὰ τοῦτο στερεωθήσεται τὰ ἀγαθὰ αὐτοῦ, καὶ τὰς ἐλεημοσύνας αὐτοῦ ἐκδιηγήσεται ἐκκλησία.
<.ecclesiasticus urn:cts:greekLit:tlg0527.tlg034.1st1K-grc1.34.12>	ἐπὶ τραπέζης μεγάλης καθίσας, μὴ ἀνοίξῃς φάρυγγά σου ἐπ’ αὐτῆς· καὶ μὴ εἴπῃς· πολλά γε τὰ ἐπ’ αὐτῆς· μνήσθητι ὅτι κακὸν ὀφθαλμὸς πονηρός·
<.ecclesiasticus urn:cts:greekLit:tlg0527.tlg034.1st1K-grc1.34.13>	πονηρότερον ὀφθαλμοῦ τί ἔκτισται,. διὰ τοῦτο ἀπὸ παντὸς προσώπου δακρύει.
<.ecclesiasticus urn:cts:greekLit:tlg0527.tlg034.1st1K-grc1.34.14>	οὗ ἐὰν ἐπιβλέψῃ, μὴ ἐκτείνῃς χεῖρά σου, καὶ μὴ συνθλίβου αὐτῷ ἐν τρυβλίῳ.
<.ecclesiasticus urn:cts:greekLit:tlg0527.tlg034.1st1K-grc1.34.15>	νόει τὰ τοῦ πλησίον ἐκ σεαυτοῦ, καὶ ἐπὶ παντὶ ῥήματι διανοοῦ.
<.ecclesiasticus urn:cts:greekLit:tlg0527.tlg034.1st1K-grc1.34.16>	φάγε ὡς ἄνθρωπος τὰ παρακείμενά σοι, καὶ μὴ διαμασῶ, μὴ μισηθῇς·
<.ecclesiasticus urn:cts:greekLit:tlg0527.tlg034.1st1K-grc1.34.17>	παῦσαι πρῶτον χάριν παιδείας, καὶ μὴ ἀπληστεύου, μή ποτε προσκόψῃς·
<.ecclesiasticus urn:cts:greekLit:tlg0527.tlg034.1st1K-grc1.34.18>	καὶ εἰ ἀνὰ μέσον πλειόνων ἐκάθισας, πρότερος αὐτῶν μὴ ἐκτείνῃς τὴν χεῖρά σου.
<.ecclesiasticus urn:cts:greekLit:tlg0527.tlg034.1st1K-grc1.34.19>	ὡς ἱκανὸν ἀνθρώπῳ πεπαιδευμένῳ τὸ ὀλίγον, καὶ ἐπὶ τῆς κοίτης αὐτοῦ οὐκ ἀσθμαίνει.
<.ecclesiasticus urn:cts:greekLit:tlg0527.tlg034.1st1K-grc1.34.20.1>	ὕπνος ὑγείας ἐπὶ ἐντέρῳ μετρίῳ· ἀνέστη πρωί, καὶ ἡ ψυχὴ αὐτοῦ μετ’ αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.34.20.2>	πόνος ἀγρυπνίας καὶ χολέρα καὶ στρόφος μετὰ ἀνδρὸς ἀπλήστου.
<.ecclesiasticus urn:cts:greekLit:tlg0527.tlg034.1st1K-grc1.34.21>	καὶ εἰ ἐβιάσθης ἐν ἐδέσμασιν, ἀνάστα μεσοπορῶν ἔμεσον καὶ ἀναπαύση.
<.ecclesiasticus urn:cts:greekLit:tlg0527.tlg034.1st1K-grc1.34.22.1>	ἄκουσόν μου, τέκνον, καὶ μὴ ἐξουδενώσῃς με, καὶ ἐπ’ ἐσχάτων εὑ ῥήσεις τοὺς λόγους μου.
<.ecclesiasticus urn:cts:greekLit:tlg0527.tlg034.1st1K-grc1.34.22.2>	ἐν πᾶσι τοῖς ἔργοις σου γίνου ἐντρεχής, καὶ πᾶν ἀρρώστημα οὐ μή σοι ἀπαντήσῃ.
<.ecclesiasticus urn:cts:greekLit:tlg0527.tlg034.1st1K-grc1.34.23>	λαμπρὸν ἐπ’ ἄρτοις εὐλογῆσαι χείλη, μαρτυρία τῆς καλλονῆς αὐτοῦ πιστή·
<.ecclesiasticus urn:cts:greekLit:tlg0527.tlg034.1st1K-grc1.34.24>	πονηρῷ ἐπ’ ἄρτῳ γογγύσει πόλις, καὶ ἡ μαρτυρία τῆς πονηρίας αὐτοῦ ἀκριβής.
<.ecclesiasticus urn:cts:greekLit:tlg0527.tlg034.1st1K-grc1.34.25>	ἐν οἴνῳ μὴ ἀνδρίζου, πολλοὺς γὰρ ἀπώλεσεν ὁ οἶνος.
<.ecclesiasticus urn:cts:greekLit:tlg0527.tlg034.1st1K-grc1.34.26>	κάμινος δοκιμάζει στόμωμα ἐν βαφῇ, οὕτως οἶνος ἐν καρδίᾳ ὑπερηφάνων ἐν μέθη.
<.ecclesiasticus urn:cts:greekLit:tlg0527.tlg034.1st1K-grc1.34.27.1>	ἐπ’ ἴσον ζωῆς οἶνος ἀνθρώποις, ἐὰν πίνης αὐτὸν ἐν μέτρῳ αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.34.27.2>	τίς ζωὴ ἐλασσουμένῳ οἴνῳ; καὶ αὐτὸς ἔκτισται εἰς εὐφροσύνην ἀνθρώποις·
<.ecclesiasticus urn:cts:greekLit:tlg0527.tlg034.1st1K-grc1.34.28>	ἀγαλλίαμα καρδίας καὶ εὐφροσύνη ψυχῆς οἶνος πινόμενος ἐν καιρῷ αὐτάρκης·
<.ecclesiasticus urn:cts:greekLit:tlg0527.tlg034.1st1K-grc1.34.29>	πικρία ψυχῆς οἶνος πινόμενος πολὺς ἐν ἐρεθισμῷ καὶ ἀντιπτώματι.
<.ecclesiasticus urn:cts:greekLit:tlg0527.tlg034.1st1K-grc1.34.30>	πληθύνει θυμὸν μέθη ἄφρονος εἰς πρόσκομμα, ἐλαττῶν ἰσχὺν καὶ προσποιῶν τραύματα.
<.ecclesiasticus urn:cts:greekLit:tlg0527.tlg034.1st1K-grc1.34.31>	ἐν συμποσίῳ οἴνου μὴ ἐλέγξῃς τὸν πλησίον, καὶ μὴ ἐξουδενώσῃς ὤσῃς αὐτὸν ἐν εὐφροσύνη αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.35.1>	λόγον ὀνειδισμοῦ μὴ εἴπῃς αὐτῷ, καὶ μὴ αὐτὸν θλίψῃς ἐν ἀπαντήσει αὐτοῦ. ἡγούμενόν σε κατέστησαν ; μὴ ἐπαίρου· γίνου αὐτοῖς ὡς εἷς ἐξ αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.35.2.1>	φρόντισον αὐτῶν καὶ οὕτως κάθισον· καὶ πᾶσαν τὴν χρείαν σου ποίησον, καὶ εὐδοκιμήσας ἀνάπαυσαι·
<.ecclesiasticus urn:cts:greekLit:tlg0527.tlg034.1st1K-grc1.35.2.2>	ἵνα εὐφράνθης δι’ αὐτούς, καὶ εὐκοσμίας χάριν λάβῃς στέφανον·
<.ecclesiasticus urn:cts:greekLit:tlg0527.tlg034.1st1K-grc1.35.3>	λάλησον πρεσβυτέρῳ, πρέπει γάρ σοι, ἐν ἀκριβείᾳ δὲ ἐπιστήμης, καὶ ἐμποδίσεις μουσικά.
<.ecclesiasticus urn:cts:greekLit:tlg0527.tlg034.1st1K-grc1.35.4>	ὅπου ἀκρόαμα, μὴ ἐκχέῃς λαλιάν, καὶ ἀκαίρως μὴ σοφίζου.
<.ecclesiasticus urn:cts:greekLit:tlg0527.tlg034.1st1K-grc1.35.5>	σφραγὶς ἄνθρακος ἐπὶ κόσμῳ χρυσῷ, σύγκριμα μουσικῶν ἐν συμποσίῳ οἴνου.
<.ecclesiasticus urn:cts:greekLit:tlg0527.tlg034.1st1K-grc1.35.6>	ἐν κατασκευάσματι χρυσῷ σφραγὶς σμαράγδου, μέλος μουσικῶν ἐφ’ ἡδεῖ οἴνῳ.
<.ecclesiasticus urn:cts:greekLit:tlg0527.tlg034.1st1K-grc1.35.7>	λάλησον, νεανίσκε, εἰ χρεία σου, μόλις δὶς ἐὰν ἐπερωτηθῇς·
<.ecclesiasticus urn:cts:greekLit:tlg0527.tlg034.1st1K-grc1.35.8>	κεφαλαίωσον λόγον, ἐν ὀλίγοις πολλά· γίνου ὡς γινώσκων καὶ ἅμα σιωπῶν.
<.ecclesiasticus urn:cts:greekLit:tlg0527.tlg034.1st1K-grc1.35.9>	ἐν μέσῳ μεγιστάνων μὴ ἐξισάζου, καὶ ὅπου λέγοντες, μὴ πολλὰ ἀδολέσχει.
<.ecclesiasticus urn:cts:greekLit:tlg0527.tlg034.1st1K-grc1.35.10>	πρὸ βροντῆς κατασπεύδει ἀστραπή, καὶ πρὸ αἰσχυντηροῦ προελεύσεται χάρις.
<.ecclesiasticus urn:cts:greekLit:tlg0527.tlg034.1st1K-grc1.35.11>	ἐν ὥρᾳ ἐξεγείρου καὶ μὴ οὐρράγει, ἀπότρεχε εἰς οἶκον καὶ μὴ ῥᾳθύμει·
<.ecclesiasticus urn:cts:greekLit:tlg0527.tlg034.1st1K-grc1.35.12>	ἐκεῖ παῖζε καὶ ποίει τὰ ἐνθυμήματά σου, καὶ μὴ ἐν ἁμαρτίαις καὶ λόγῳ ὑπερηφάνῳ.
<.ecclesiasticus urn:cts:greekLit:tlg0527.tlg034.1st1K-grc1.35.13>	καὶ ἐπὶ τούτοις εὐλόγησον τὸν ποιήσαντά σε καὶ μεθύσκοντά σε ἀπὸ τῶν ἀγαθῶν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.35.14>	ὁ φοβούμενος κύριον, ἐκδέξεται τὴν παιδείαν αὐτοῦ, καὶ οἱ ὀρθρίζοντες εὑρήσουσιν εὐδοκίαν.
<.ecclesiasticus urn:cts:greekLit:tlg0527.tlg034.1st1K-grc1.35.15>	ὁ ζητῶν νόμον ἐμπληθήσεται αὐτοῦ, καὶ ὁ ὑποκρινόμενος σκανδαλισθήσεται ἐν αὐτῷ·
<.ecclesiasticus urn:cts:greekLit:tlg0527.tlg034.1st1K-grc1.35.16>	οἱ φοβούμενοι κύριον εὑρήσουσι κρίμα, καὶ δικαιώματα ὡς φῶς ἐξάψουσιν.
<.ecclesiasticus urn:cts:greekLit:tlg0527.tlg034.1st1K-grc1.35.17>	ἄνθρωπος ἁμαρτωλὸς ἐκκλίνει ἐλεγμόν, καὶ κατὰ τὸ θέλημα αὐτοῦ ἐξευρίσκει σύγκριμα.
<.ecclesiasticus urn:cts:greekLit:tlg0527.tlg034.1st1K-grc1.35.18>	ἀνὴρ βουλῆς οὐ μὴ παρίδῃ διανόημα, ἀλλότριος δὲ καὶ ὑπερήφανος οὐ καταπτήξει φόβον, καὶ μετὰ τὸ ποιῆσαι μεθ’ ἑαυτοῦ ἄνευ βουλῆς.
<.ecclesiasticus urn:cts:greekLit:tlg0527.tlg034.1st1K-grc1.35.19>	ἄνευ βουλῆς μηθὲν ποιήσης, καὶ ἐν τῶ ποιῆσαι μὴ μεταμελοῦ.
<.ecclesiasticus urn:cts:greekLit:tlg0527.tlg034.1st1K-grc1.35.20>	ἐν ὁδῷ ἀντιπτώματος μὴ πορεύου, καὶ μὴ προσκόψῃς ἐν λιθώδεσι·
<.ecclesiasticus urn:cts:greekLit:tlg0527.tlg034.1st1K-grc1.35.21>	μὴ πιστεύσης ἐν ὁδῷ ἀπροσκόπῳ,
<.ecclesiasticus urn:cts:greekLit:tlg0527.tlg034.1st1K-grc1.35.22>	καὶ ἀπὸ τῶν τέκνων σου φύλαξαι.
<.ecclesiasticus urn:cts:greekLit:tlg0527.tlg034.1st1K-grc1.35.23>	ἐν παντὶ ἔργῳ ἀγαθῷ πίστευε τῆ ψυχῇ σου, καὶ γὰρ τοῦτό ἐστι τήρησις ἐντολῶν.
<.ecclesiasticus urn:cts:greekLit:tlg0527.tlg034.1st1K-grc1.35.24>	ὁ πιστεύων κυρίῳ προσέχει ἐντολῇ, καὶ ὁ πεποιθὼς ἐπ’ αὐτῷ οὐκ ἐλαττωθήσεται.
<.ecclesiasticus urn:cts:greekLit:tlg0527.tlg034.1st1K-grc1.36.1>	τῷ φοβουμένῳ τὸν κύριον οὐκ ἀπαντήσει κακόν, ἀλλ’ ἐν πειρασμῷ καὶ πάλιν ἐξαιρεῖται αὐτὸν·
<.ecclesiasticus urn:cts:greekLit:tlg0527.tlg034.1st1K-grc1.36.2>	ἀνὴρ σοφὸς οὐ μισήσει νόμον, ὁ δὲ ὑποκρινόμενος ἐν αὐτῷ ὡς ἐν καταιγίδι πολλῶν.
<.ecclesiasticus urn:cts:greekLit:tlg0527.tlg034.1st1K-grc1.36.3>	ἄνθρωπος συνετὸς ἐμπιστεύσει νόμῳ, καὶ ὁ νόμος αὐτῷ πιστὸς ὡς ἐρώτημα δήλων.
<.ecclesiasticus urn:cts:greekLit:tlg0527.tlg034.1st1K-grc1.36.4>	ἑτοίμασον λόγον καὶ οὕτως ἀκουσθήσῃ, σύνδησον παιδείαν καὶ τότε ἀποκρίθητι.
<.ecclesiasticus urn:cts:greekLit:tlg0527.tlg034.1st1K-grc1.36.5>	τροχὸς ἁμάξης σπλάγχνα μωροῦ, καὶ ὡς ἄξων στρεφόμενος ὁ διαλογισμὸς αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.36.6>	ἵππος εἰς ὀχείαν ὡς φίλος μῶκος, ὑποκάτω παντὸς ἐπικαθημένου χρεμετιεῖ.
<.ecclesiasticus urn:cts:greekLit:tlg0527.tlg034.1st1K-grc1.36.7>	διατί ἡμέρα ὑπερέχει ἡμέρας ; καὶ πᾶν φῶς ἡμέρας ἐνιαυτοῦ ἀφ’ ἡλίου·
<.ecclesiasticus urn:cts:greekLit:tlg0527.tlg034.1st1K-grc1.36.8>	ἐν γνώσει κυρίου διεχωρίσθησαν , καὶ ἠλλοίωσε καιροὺς καὶ ἑορτάς·
<.ecclesiasticus urn:cts:greekLit:tlg0527.tlg034.1st1K-grc1.36.9>	καὶ ἀπ’ αὐτῶν ἀνύψωσε καὶ ἡγίασε, καὶ ἐξ αὐτῶν ἔθηκεν εἰς ἀριθμὸν ἡμερῶν.
<.ecclesiasticus urn:cts:greekLit:tlg0527.tlg034.1st1K-grc1.36.10>	καὶ ἄνθρωποι πάντες ἀπὸ ἐδάφους, καὶ ἐκ γῆς ἐκτίσθη ᾿Αδάμ·
<.ecclesiasticus urn:cts:greekLit:tlg0527.tlg034.1st1K-grc1.36.11>	ἐν πλήθει ἐπιστήμης κύριος διεχώρισεν αὐτούς, καὶ ἠλλοίωσε τὰς ὁδοὺς αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.36.12>	ἐξ αὐτῶν εὐλόγησε καὶ ἀνύψωσε, καὶ ἐξ αὐτῶν ἡγίασε καὶ πρὸς αὐτὸν ἤγγισεν· ἀπ’ αὐτῶν κατηράσατο καὶ ἐταπείνωσε, καὶ ἀνέτρεψεν αὐτοὺς ἀπὸ στάσεων αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.36.13>	ὡς πηλὸς κεραμέως ἐν χειρὶ αὐτοῦ, πᾶσαι αἱ ὁδοὶ αὐτοῦ κατὰ τὴν εὐδοκίαν αὐτοῦ· οὕτως ἄνθρωπος ἐν χειρὶ τοῦ ποιήσαντος αὐτόν, ἀποδοῦναι αὐτοῖς κατὰ τὴν κρίσιν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.36.14>	ἀπέναντι τοῦ κακοῦ τὸ ἀγαθόν, καὶ ἀπέναντι τοῦ θανάτου ἡ ζωή· οὕτως ἀπέναντι τοῦ ἁμαρτωλοῦ ὁ εὐσεβής, καὶ οὕτως ἀπέναντι ἀνδρὸς εὐσεβοῦς ὁ ἁμαρτωλός.
<.ecclesiasticus urn:cts:greekLit:tlg0527.tlg034.1st1K-grc1.36.15>	καὶ οὕτως ἔμβλεψον εἰς πάντα τὰ ἔργα τοῦ ὑψίστου, δύο δύο, ἓν κατέναντι τοῦ ἑνός.
<.ecclesiasticus urn:cts:greekLit:tlg0527.tlg034.1st1K-grc1.36.16>	κἀγὼ ἔσχατος ἠγρύπνησα καὶ κατεκληρονόμησα αὐτοὺς καθὼς ἀπ’ ἀρχῆς.
<.ecclesiasticus urn:cts:greekLit:tlg0527.tlg034.1st1K-grc1.36.17>	ἐλέησον λαόν, κύριε, κεκλημένον ἐπ’ ὀνόματί σου, καὶ ᾿Ισραὴλ ὃν πρωτόγονον ὠνόμασας.
<.ecclesiasticus urn:cts:greekLit:tlg0527.tlg034.1st1K-grc1.36.18>	οἴκτειρον πόλιν ἁγιάσματός σου, ῾Ιερουσαλήμ, τόπον καταπαύσεως σου.
<.ecclesiasticus urn:cts:greekLit:tlg0527.tlg034.1st1K-grc1.36.19>	πλῆσον Σιῶν ἆραι τὰ λόγιά σου, καὶ ἀπὸ τῆς δόξης σου τὸν λαόν σου.
<.ecclesiasticus urn:cts:greekLit:tlg0527.tlg034.1st1K-grc1.36.20>	δὸς μαρτύριον τοῖς ἐν ἀρχῇ κτίσμασί σου, καὶ ἔγειρον προφήτας ἐπ’ ὀνόματί σου·
<.ecclesiasticus urn:cts:greekLit:tlg0527.tlg034.1st1K-grc1.36.21>	δὸς μισθὸν τοῖς ὑπομένουσί σε, καὶ οἱ προφῆταί σου ἐμπιστευθήτωσαν.
<.ecclesiasticus urn:cts:greekLit:tlg0527.tlg034.1st1K-grc1.36.22>	εἰσάκουσον, κύριε, δεήσεως τῶν οἰκετῶν σου κατὰ τὴν εὐλογίαν ᾿Ααρὼν περὶ τοῦ λαοῦ σου, καὶ γνώσονται πάντες οἱ ἐπὶ τῆς γῆς ὅτι σὺ κύριος τῶν αἰώνων.
<.ecclesiasticus urn:cts:greekLit:tlg0527.tlg034.1st1K-grc1.36.23>	πᾶν βρῶμα φάγεται κοιλία, ἔστι δὲ βρῶμα βρώματος κάλλιον.
<.ecclesiasticus urn:cts:greekLit:tlg0527.tlg034.1st1K-grc1.36.24>	φάρυγξ γεύεται βρώματα θήρας, οὕτως καρδία συνετὴ λόγους ψευδεῖς.
<.ecclesiasticus urn:cts:greekLit:tlg0527.tlg034.1st1K-grc1.36.25>	καρδία στρεβλὴ δώσει λύπην, καὶ ἄνθρωπος πολύπειρος ἀνταποδώσει αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.36.26>	πάντα ἄρρενα ἐπιδέξεται γυνή, ἔστι γὰρ θυγάτηρ θυγατρὸς κρείσσων.
<.ecclesiasticus urn:cts:greekLit:tlg0527.tlg034.1st1K-grc1.36.27>	κάλλος γυναικὸς ἱλαρύνει πρόσωπον, καὶ ὑπὲρ πᾶσαν ἐπιθυμίαν ἀνθρώπου ὑπεράγει,
<.ecclesiasticus urn:cts:greekLit:tlg0527.tlg034.1st1K-grc1.36.28.1>	εἰ ἔστιν ἐπὶ γλώσσης αὐτῆς ἔλεος καὶ πράυτης καὶ ἴασις·
<.ecclesiasticus urn:cts:greekLit:tlg0527.tlg034.1st1K-grc1.36.28.2>	οὐκ ἔστιν ὁ ἀνὴρ αὐτῆς καθ’ υἱοὺς ἀνθρώπων.
<.ecclesiasticus urn:cts:greekLit:tlg0527.tlg034.1st1K-grc1.36.29>	ὁ κτώμενος γυναῖκα ἐνάρχεται κτήσεως, βοηθὸν κατ’ αὐτὸν καὶ στῦλον ἀναπαύσεως.
<.ecclesiasticus urn:cts:greekLit:tlg0527.tlg034.1st1K-grc1.36.30>	οὗ οὐκ ἔστι φραγμός, διαρραγήσεται κτῆμα· καὶ οὗ οὐκ ἔστι γυνή, στενάξει πλανώμενος.
<.ecclesiasticus urn:cts:greekLit:tlg0527.tlg034.1st1K-grc1.36.31>	τίς γὰρ πιστεύσει εὐζώνῳ λῃστῆ ἐφαλλομένῳ ἐκ πόλεως εἰς πόλιν; οὕτως ἀνθρώπῳ μὴ ἔχοντι νοσσίαν καὶ καταλύοντι οὗ ἐὰν ὀψίσῃ.
<.ecclesiasticus urn:cts:greekLit:tlg0527.tlg034.1st1K-grc1.37.1>	πᾶς φίλος ἐρεῖ· ἐφιλίασα κἀγώ· ἀλλ’ ἔστι φίλος ὀνόματι μόνον φίλος.
<.ecclesiasticus urn:cts:greekLit:tlg0527.tlg034.1st1K-grc1.37.2>	οὐχὶ λύπη μένει ἕως θανάτου ἑταῖρος καὶ φίλος τρεπόμενος εἰς ἔχθραν;
<.ecclesiasticus urn:cts:greekLit:tlg0527.tlg034.1st1K-grc1.37.3>	ὦ πονηρὸν ἐνθύμημα, πόθεν ἐκυλίσθης καλύψαι τὴν ξηρὰν ἐν δολιότητι;
<.ecclesiasticus urn:cts:greekLit:tlg0527.tlg034.1st1K-grc1.37.4>	ἑταῖρος φίλῳ συνδιαιτᾷ εὐφροσύνη, καὶ ἐν καιρῷ θλίψεως ἔσται ἀπέναντι·
<.ecclesiasticus urn:cts:greekLit:tlg0527.tlg034.1st1K-grc1.37.5>	ἑταῖρος φίλῳ συμπονεῖ χάριν γαστρὸς καὶ ἔναντι πολεμίου λήψεται ἀσπίδα.
<.ecclesiasticus urn:cts:greekLit:tlg0527.tlg034.1st1K-grc1.37.6.1>	μὴ ἐπιλαθοῦ φίλου ἐν τῆ ψυχῇ σου, καὶ μὴ μνημονεύσῃς αὐτοῦ ἐν χρήμασί σου.
<.ecclesiasticus urn:cts:greekLit:tlg0527.tlg034.1st1K-grc1.37.6.2>	μὴ βουλεύου μετὰ τοῦ ὑποβλεπομένου σε, καὶ ἀπὸ τῶν ζηλούντων σε κρύψον βουλήν.
<.ecclesiasticus urn:cts:greekLit:tlg0527.tlg034.1st1K-grc1.37.7>	πᾶς σύμβουλος ἐξαίρει βουλήν, ἀλλ’ ἔστι συμβουλεύων εἰς ἑαυτόν·
<.ecclesiasticus urn:cts:greekLit:tlg0527.tlg034.1st1K-grc1.37.8.1>	ἀπὸ συμβούλου φύλαξαι ψυχήν σου, καὶ γνῶθι πρότερον τίς αὐτοῦ χρεία·
<.ecclesiasticus urn:cts:greekLit:tlg0527.tlg034.1st1K-grc1.37.8.2>	καὶ γὰρ αὐτὸς ἑαυτῷ συμβουλεύεται, μήποτε βάλλῃ ἐπὶ σοὶ κλῆρον, καὶ εἴπῃ σοι·
<.ecclesiasticus urn:cts:greekLit:tlg0527.tlg034.1st1K-grc1.37.9>	καλὴ ὁδός σου, καὶ στήσεται ἐξ ἐναντίας ἰδεῖν τὸ συμβησόμενόν σοι·
<.ecclesiasticus urn:cts:greekLit:tlg0527.tlg034.1st1K-grc1.37.10>	μὴ συμβουλεύου μετὰ τοῦ ὑποβλεπομένου σε, καὶ ἀπὸ τῶν ζηλούντων σε κρύψον βουλήν·
<.ecclesiasticus urn:cts:greekLit:tlg0527.tlg034.1st1K-grc1.37.11.1>	μετὰ γυναικὸς περὶ ἀντιζήλου αὐτῆς καὶ μετὰ δειλοῦ περὶ πολέμου, μετὰ ἐμπόρου περὶ μεταβουλίας καὶ μετὰ ἀγοράζοντος περὶ πράσεως,
<.ecclesiasticus urn:cts:greekLit:tlg0527.tlg034.1st1K-grc1.37.11.2>	μετὰ βασκάνου περὶ εὐχαριστίας καὶ μετὰ ἀνελέημονος περὶ χρηστοηθείας, μετὰ ὀκνηροῦ περὶ παντὸς ἔργου κοὶ μετὰ μισθίου ἐπετείου περὶ συντελείας·
<.ecclesiasticus urn:cts:greekLit:tlg0527.tlg034.1st1K-grc1.37.11.3>	οἰκέτῃ ἀργῷ περὶ πολλῆς ἐργασίας·
<.ecclesiasticus urn:cts:greekLit:tlg0527.tlg034.1st1K-grc1.37.12.1>	μὴ ἔπεχε ἐπὶ τούτοις περὶ πάσης συμβουλίας, ἀλλ’ ἢ μετὰ ἀνδρὸς εὐσεβοῦς ἐνδελέχιζε·
<.ecclesiasticus urn:cts:greekLit:tlg0527.tlg034.1st1K-grc1.37.12.2>	ὃν ὂν ἐπιγνῷς συντηροῦντα ἐντολὰς κυρίου, ὃς ἐν τῇ ψυχῇ αὐτοῦ κατὰ τὴν ψυχήν σου, καὶ ἐὰν πταίσῃς συναλγήσει σοι.
<.ecclesiasticus urn:cts:greekLit:tlg0527.tlg034.1st1K-grc1.37.13>	καὶ βουλὴν καρδίας στῆσον, οὐ γὰρ ἔστι σοι πιστότερος αὐτῆς·
<.ecclesiasticus urn:cts:greekLit:tlg0527.tlg034.1st1K-grc1.37.14>	ψυχὴ γὰρ ἀνδρὸς ἀπαγγέλλειν ἐνίοτε εἴωθεν ἢ ἑπτὰ σκοποὶ καθήμενοι ἐπὶ μετεώρου ἐπισκοπῆς.
<.ecclesiasticus urn:cts:greekLit:tlg0527.tlg034.1st1K-grc1.37.15>	καὶ ἐπὶ πᾶσι τούτοις δεήθητι τοῦ ὑψίστου ἵνα εὐθύνῃ ἡ ἀλήθεια τὴν ὁδόν σου.
<.ecclesiasticus urn:cts:greekLit:tlg0527.tlg034.1st1K-grc1.37.16>	ἀρχὴ παντὸς ἔργου λόγος, καὶ πρὸ πάσης πράξεως βουλή.
<.ecclesiasticus urn:cts:greekLit:tlg0527.tlg034.1st1K-grc1.37.17>	ἴχνος ἀλλοιώσεως χαρᾶς πρόσωπον.
<.ecclesiasticus urn:cts:greekLit:tlg0527.tlg034.1st1K-grc1.37.18>	τέσσαρα μέρη ἀνατέλλει, ἀγαθόν, κακόν, ζωή, θάνατος, καὶ ἡ κυριεύουσα αὐτῶν ἐνδελεχῶς γλῶσσά ἐστιν.
<.ecclesiasticus urn:cts:greekLit:tlg0527.tlg034.1st1K-grc1.37.19>	ἔστιν ἀνὴρ πανοῦργος πολλῶν παιδευτής, καὶ τῆ ἰδίᾳ ψυχῇ ἄχρηστός ἐστιν.
<.ecclesiasticus urn:cts:greekLit:tlg0527.tlg034.1st1K-grc1.37.20>	ἔστιν ὁ σοφιζόμενος ἐν λόγοις μισητός, οὗτος πάσης σοφίας καθυστερίσει·
<.ecclesiasticus urn:cts:greekLit:tlg0527.tlg034.1st1K-grc1.37.21>	οὐ γὰρ ἐδόθη αὐτῷ παρὰ κυρίου χάρις, ὅτι πάσης σοφίας ἐστερήθη.
<.ecclesiasticus urn:cts:greekLit:tlg0527.tlg034.1st1K-grc1.37.22>	ἔστι σοφὸς τῇ ἰδίᾳ ψυχῇ, καὶ οἱ καρποὶ τῆς συνέσεως αὐτοῦ ἐπὶ στόματος αἰνετοί.
<.ecclesiasticus urn:cts:greekLit:tlg0527.tlg034.1st1K-grc1.37.23>	ἀνὴρ σοφὸς τὸν ἑαυτοῦ λαὸν παιδεύει, καὶ οἱ καρποὶ τῆς συνέσεως αὐτοῦ πιστοί.
<.ecclesiasticus urn:cts:greekLit:tlg0527.tlg034.1st1K-grc1.37.24>	ἀνὴρ σοφὸς πλησθήσεται εὐλογίας, καὶ μακαριοῦσιν αὐτὸν πάντες οἱ ὁρῶντες.
<.ecclesiasticus urn:cts:greekLit:tlg0527.tlg034.1st1K-grc1.37.25>	ζωὴ ἀνδρὸς ἐν ἀριθμῷ ἡμερῶν, καὶ αἱ ἡμέραι τοῦ ᾿Ισραὴλ ἀναρίθμητοι.
<.ecclesiasticus urn:cts:greekLit:tlg0527.tlg034.1st1K-grc1.37.26>	σοφὸς ἐν τῷ λαῷ αὐτοῦ κληρονομήσει δόξαν, καὶ τὸ ὄνομα αὐτοῦ ἔσται εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.37.27>	τέκνον, ἐν ζωῇ σου πείρασον τὴν ψυχήν σου, καὶ ἴδε τί πονηρὸν αὐτῇ, καὶ μὴ δῷς αὐτῇ·
<.ecclesiasticus urn:cts:greekLit:tlg0527.tlg034.1st1K-grc1.37.28>	οὐ γὰρ τὰ πάντα πᾶσι συμφέρει, καὶ οὐ πᾶσα ψυχὴ ἐν παντὶ εὐδοκιμεῖ.
<.ecclesiasticus urn:cts:greekLit:tlg0527.tlg034.1st1K-grc1.37.29>	μὴ ἀπληστεύου ἐν πάσῃ τρυφῇ, καὶ μὴ ἐκχυθῇς ἐπὶ ἐδεσμάτων·
<.ecclesiasticus urn:cts:greekLit:tlg0527.tlg034.1st1K-grc1.37.30>	ἐν πολλοῖς γὰρ βρώμασιν ἔσται νόσος, καὶ ἡ ἀπληστία ἐγγιεῖ ἕως χολέρας.
<.ecclesiasticus urn:cts:greekLit:tlg0527.tlg034.1st1K-grc1.37.31>	διὰ ἀπληστίαν πολλοὶ ἐτελεύτησαν, ὁ δὲ προσέχων προσθήσει ζωήν.
<.ecclesiasticus urn:cts:greekLit:tlg0527.tlg034.1st1K-grc1.38.1>	τίμα ἰατρὸν πρὸς τὰς χρείας τιμαῖς αὐτοῦ, καὶ γὰρ αὐτὸν ἔκτισεν ὁ κύριος.
<.ecclesiasticus urn:cts:greekLit:tlg0527.tlg034.1st1K-grc1.38.2>	παρὰ γὰρ ῾Υψίστου ἔστιν ἴασις, καὶ παρὰ βασιλέως λήψεται δόξαν.
<.ecclesiasticus urn:cts:greekLit:tlg0527.tlg034.1st1K-grc1.38.3>	ἐπιστήμη ἰατροῦ ἀνυψώσει κεφαλὴν αὐτοῦ, καὶ ἔναντι μεγιστάνων θαυμασθήσεται.
<.ecclesiasticus urn:cts:greekLit:tlg0527.tlg034.1st1K-grc1.38.4>	Κύριος ἔκτισεν ἐκ γῆς φάρμακα, καὶ ἀνὴρ φρόνιμος οὐ προσοχθίσει αὐτοῖς.
<.ecclesiasticus urn:cts:greekLit:tlg0527.tlg034.1st1K-grc1.38.5>	ἀπὸ ξύλου ἐγλυκάνθη ὕδωρ εἰς τὸ γνωσθῆναι τὴν ἰσχὺν αὐτοῦ ἀπὸ ἀνθρώπου;
<.ecclesiasticus urn:cts:greekLit:tlg0527.tlg034.1st1K-grc1.38.6>	καὶ αὐτὸς ἔδωκεν ἀνθρώποις ἐπιστήμην ἐνδοξάζεσθαι ἐν τοῖς θαυμασίοις αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.38.7>	ἐν αὐτοῖς ἐθεράπευσε καὶ ἦρε πόνον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.38.8>	μυρεψὸς ἐν τούτοις ποιήσει μίγμα· καὶ οὐ μὴ συντελεσθῇ τὰ ἔργα αὐτοῦ, καὶ εἰρήνη παρ’ αὐτοῦ ἐστιν ἐπὶ προσώπου τῆς γῆς.
<.ecclesiasticus urn:cts:greekLit:tlg0527.tlg034.1st1K-grc1.38.9>	τέκνον, ἐν ἀρρωστήματί σου μὴ παράβλεπε, ἀλλ’ εὖξαι κυρίῳ, καὶ αὐτὸς ἰᾶταί σε·
<.ecclesiasticus urn:cts:greekLit:tlg0527.tlg034.1st1K-grc1.38.10>	ἀπόστησον πλημμελείας καὶ εὔθυνον χεῖρα, καὶ ἀπὸ πάσης ἁμαρτίας καθάρισον καρδίαν·
<.ecclesiasticus urn:cts:greekLit:tlg0527.tlg034.1st1K-grc1.38.11>	δὸς εὐωδίαν καὶ μνημόσυνον σεμιδάλεως, καὶ λίπανον προσφοράν, ὡς μὴ ὑπάρχων.
<.ecclesiasticus urn:cts:greekLit:tlg0527.tlg034.1st1K-grc1.38.12>	καὶ ἰατρῷ δὸς τόπον, καὶ γὰρ αὐτὸν ὁ κύριος ἔκτισε καὶ μὴ ἀποστήτω σου, καὶ γὰρ αὐτοῦ χρεία·
<.ecclesiasticus urn:cts:greekLit:tlg0527.tlg034.1st1K-grc1.38.13>	ἔστιν ὅτε καιρὸς καὶ ἐν χερσὶν αὐτῶν εὐοδία καὶ γὰρ αὐτοὶ κυρίου δεηθήσονται, ἵνα εὐοδώσῃ αὐτοῖς ἀνάπαυσιν,
<.ecclesiasticus urn:cts:greekLit:tlg0527.tlg034.1st1K-grc1.38.14>	καὶ ἴασιν χάριν ἐμβιώσεως.
<.ecclesiasticus urn:cts:greekLit:tlg0527.tlg034.1st1K-grc1.38.15>	ὁ ἁμαρτάνων ἐναντίον τοῦ ποιήσαντος αὐτὸν ἐμπέσοι εἰς χεῖρας ἰατροῦ.
<.ecclesiasticus urn:cts:greekLit:tlg0527.tlg034.1st1K-grc1.38.16>	τέκνον, ἐπὶ νεκρῷ κατάγαγε δάκρυα, καὶ ὡς δεινὰ πάσχων ἔναρξαι θρήνων, κατὰ δὲ τὴν κρίσιν αὐτοῦ περίστειλον τὸ σῶμα αὐτοῦ, καὶ μὴ ὑπερίδης τὴν ταφὴν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.38.17.1>	πίκρανον κλαυθμὸν καὶ θέρμανον κοπετόν, καὶ ποίησον τὸ πένθος κατὰ τὴν ἀξίαν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.38.17.2>	ἡμέραν μίαν καὶ δύο χάριν διαβολῆς, καὶ παρακλήθητι λύπης ἕνεκα.
<.ecclesiasticus urn:cts:greekLit:tlg0527.tlg034.1st1K-grc1.38.18>	ἀπὸ λύπης γὰρ ἐκβαίνει θάνατος, καὶ λύπη καρδίας κάμψει ἰσχύν·
<.ecclesiasticus urn:cts:greekLit:tlg0527.tlg034.1st1K-grc1.38.19>	ἐν ἐπαγωγῆ παραμένει καὶ λύπη, καὶ βίος πτωχοῦ κατάρα καρδίας.
<.ecclesiasticus urn:cts:greekLit:tlg0527.tlg034.1st1K-grc1.38.20>	μὴ δῷς εἰς λύπην τὴν καρδίαν σου, ἀπόστησον αὐτὴν μνησθεὶς τὰ ἔσχατα·
<.ecclesiasticus urn:cts:greekLit:tlg0527.tlg034.1st1K-grc1.38.21>	μὴ ἐπιλάθῃ, οὐ γάρ ἐστιν ἐπάνοδος, καὶ τοῦτον οὐκ ὠφελήσεις καὶ σεαυτὸν κακώσεις.
<.ecclesiasticus urn:cts:greekLit:tlg0527.tlg034.1st1K-grc1.38.22>	μνήσθητι τὸ κρίμα μου ὅτι οὕτως καὶ τὸ σόν· ἐμοὶ χθὲς καὶ σοὶ σήμερον.
<.ecclesiasticus urn:cts:greekLit:tlg0527.tlg034.1st1K-grc1.38.23>	ἐν ἀναπαύσει νεκροῦ κατάπαυσον τὸ μνημόσυνον αὐτοῦ, καὶ παρακλήθητι ἐπ’ αὐτῷ ἐν ἐξόδῳ πνεύματος αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.38.24>	σοφία γραμματέως ἐν εὐκαιρίᾳ σχολῆς, καὶ ὁ ἐλαττούμενος πράξει αὐτοῦ οὐ σοφισθήσεται.
<.ecclesiasticus urn:cts:greekLit:tlg0527.tlg034.1st1K-grc1.38.25>	τί σοφισθήσεται ὁ κρατῶν ἀρότρου, καυχώμενος ἐν δόρατι κέντρου, βόας ἐλαύνων, καὶ ἀναστρεφόμενος ἐν ἔργοις αὐτῶν, καὶ ἡ διήγησις αὐτοῦ ἐν υἱοῖς ταύρων;
<.ecclesiasticus urn:cts:greekLit:tlg0527.tlg034.1st1K-grc1.38.26>	καρδίαν αὐτοῦ δώσει ἐκδοῦναι αὔλακας, καὶ ἡ ἀγρυπνία αὐτοῦ εἰς χορτάσματα δαμάλεων.
<.ecclesiasticus urn:cts:greekLit:tlg0527.tlg034.1st1K-grc1.38.27.1>	οὕτως πᾶς τέκτων καὶ ἀρχιτέκτων, ὅστις νύκτωρ ὡς ἡμέραν διάγει· οἱ γλύφοντες γλύμματα σφραγίδων, καὶ ἡ ἐπιμονὴ αὐτοῦ ἀλλοιῶσαι ποικιλίαν·
<.ecclesiasticus urn:cts:greekLit:tlg0527.tlg034.1st1K-grc1.38.27.2>	καρδίαν αὐτοῦ δώσει εἰς τὸ ὁμοιῶσαι ζωγραφίαν, καὶ ἡ ἀγρυπνία αὐτοῦ συντελέσαι ἔργον.
<.ecclesiasticus urn:cts:greekLit:tlg0527.tlg034.1st1K-grc1.38.28.1>	οὕτως χαλκεὺς καθήμενος ἐγγὺς ἄκμονος καὶ καταμανθάνων ἐν ἔργῳ σιδήρου· ἀτμὶς πυρὸς τήξει σάρκας αὐτοῦ, καὶ ἐν θέρμη καμίνου διαμαχήσεται·
<.ecclesiasticus urn:cts:greekLit:tlg0527.tlg034.1st1K-grc1.38.28.2>	φωνὴ σφύρας καὶ ἄκμονος καινιεῖ τὸ οὖς αὐτοῦ, καὶ κατέναντι ὁμοιώματος σκεύους οἱ ὀφθαλμοὶ αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.38.28.3>	καρδίαν αὐτοῦ δώσει εἰς συντέλειαν ἔργων, καὶ ἡ ἀγρυπνία αὐτοῦ κοσμῆσαι ἐπὶ συντελείας.
<.ecclesiasticus urn:cts:greekLit:tlg0527.tlg034.1st1K-grc1.38.29>	οὕτως κεραμεὺς καθήμενος ἐν ἔργῳ αὐτοῦ καὶ συστρέφων ἐν ποσὶν αὐτοῦ τροχόν, ὃς ἐν μερίμνῃ κεῖται διὰ παντὸς ἐπὶ τὸ ἔργον αὐτοῦ, καὶ ἐναρίθμιος πᾶσα ἡ ἐργασία αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.38.30>	ἐν βραχίονι αὐτοῦ τυπώσει πηλόν, καὶ πρὸ ποδῶν κάμψει ἰσχὺν αὐτοῦ· καρδίαν ἐπιδώσει εἰς τὸ συντελέσαι τὸ χρῖσμα, καὶ ἡ ἀγρυπνία αὐτοῦ, καθαρίσαι κάμινον.
<.ecclesiasticus urn:cts:greekLit:tlg0527.tlg034.1st1K-grc1.38.31>	πάντες οὗτοι εἰς χεῖρας ἑαυτῶν ἐπίστευσαν, καὶ ἕκαστος ἐν τῷ ἔργῳ αὐτοῦ σοφίζεται·
<.ecclesiasticus urn:cts:greekLit:tlg0527.tlg034.1st1K-grc1.38.32>	ἄνευ αὐτῶν οὐκ οἰκισθήσεται πόλις καὶ οὐ παροικήσουσιν οὐδὲ περιπατήσουσιν·
<.ecclesiasticus urn:cts:greekLit:tlg0527.tlg034.1st1K-grc1.38.33.1>	ἐν βουλῇ λαοῦ οὐ ζητηθήσονται, καὶ ἐν ἐκκλησίᾳ οὐχ ὑπεραλοῦνται, ἐπὶ δίφρον δικαστῶν οὐ καθιοῦνται, καὶ διαθήκην κρίματος οὐ διανοηθήσονται·
<.ecclesiasticus urn:cts:greekLit:tlg0527.tlg034.1st1K-grc1.38.33.2>	οὐδὲ μὴ ἐκφάνωσι παιδείαν καὶ κρίμα, καὶ ἐν παραβολαῖς οὐχ εὑρεθήσονται·
<.ecclesiasticus urn:cts:greekLit:tlg0527.tlg034.1st1K-grc1.38.34>	ἀλλὰ κτῆμα αἰῶνος στηριοῦσι, καὶ ἡ δέησις αὐτῶν ἐν ἐργασίᾳ τέχνης.
<.ecclesiasticus urn:cts:greekLit:tlg0527.tlg034.1st1K-grc1.39.1>	πλὴν τοῦ ἐπιδιδόντος τὴν ψυχὴν αὐτοῦ καὶ διανοουμένου ἐν νόμῳ Ὑψίστου· σοφίαν πάντων ἀρχαίων ἐκζητήσει, καὶ ἐν προφητείαις ἀσχοληθήσεται·
<.ecclesiasticus urn:cts:greekLit:tlg0527.tlg034.1st1K-grc1.39.2>	διήγησιν ἀνδρῶν ὀνομαστῶν συντηρήσει, καὶ ἐν τροφαῖς παραβολῶν συνεισελεύσεται·
<.ecclesiasticus urn:cts:greekLit:tlg0527.tlg034.1st1K-grc1.39.3>	ἀπόκρυφα παροιμιῶν ἐκζητήσει, καὶ ἐν αἰνίγμασι παραβολῶν ἀναστραφήσεται.
<.ecclesiasticus urn:cts:greekLit:tlg0527.tlg034.1st1K-grc1.39.4>	ἀνὰ μέσον μεγιστάνων ὑπηρετήσει, καὶ ἔναντι ἡγουμένων ὀφθήσεται· ἐν γῇ ἀλλοτρίων ἐθνῶν διελεύσεται, ἀγαθὰ γὰρ καὶ κακὰ ἐν ἀνθρώποις ἐπείρασε.
<.ecclesiasticus urn:cts:greekLit:tlg0527.tlg034.1st1K-grc1.39.5>	τὴν καρδίαν αὐτοῦ ἐπιδώσει πρὸς Κόριον, ὀρθρίσαι πρὸς τὸν ποιήσαντα αὐτόν, καὶ ἔναντι Ὑψίστου δεηθήσεται· καὶ ἀνοίξει τὸ στόμα αὐτοῦ ἐν προσευχῇ, καὶ περὶ τῶν ἁμαρτιῶν αὐτοῦ δεηθήσεται.
<.ecclesiasticus urn:cts:greekLit:tlg0527.tlg034.1st1K-grc1.39.6.1>	ἐὰν ὁ κύριος ὁ μέγας θέλῃ, πνεύματι συνέσεως ἐμπλησθήσεται·
<.ecclesiasticus urn:cts:greekLit:tlg0527.tlg034.1st1K-grc1.39.6.2>	αὐτὸς ἀνομβρίσει ῥήματα σοφίας αὐτοῦ, καὶ ἐν προσευχῇ
<.ecclesiasticus urn:cts:greekLit:tlg0527.tlg034.1st1K-grc1.39.7>	ἐξομολογήσεται τῷ κυρίῳ· αὐτὸς κατευθύνει βουλὴν αὐτοῦ καὶ ἐπιστήμην, καὶ ἐν τοῖς ἀποκρύφοις αὐτοῦ διανοηθήσεται·
<.ecclesiasticus urn:cts:greekLit:tlg0527.tlg034.1st1K-grc1.39.8>	αὐτὸς ἐκφανεῖ παιδείαν διδασκαλίας αὐτοῦ, καὶ ἐν νόμῳ διαθήκης κυρίου καυχήσεται.
<.ecclesiasticus urn:cts:greekLit:tlg0527.tlg034.1st1K-grc1.39.9.1>	αἰνέσουσι τὴν σύνεσιν αὐτοῦ πολλοί, καὶ ἕως τοῦ αἰῶνος οὐκ ἐξαλειφθήσεται·
<.ecclesiasticus urn:cts:greekLit:tlg0527.tlg034.1st1K-grc1.39.9.2>	ἀποστήσεται τὸ μνημόσυνον αὐτοῦ, καὶ τὸ ὄνομα αὐτοῦ ζήσεται εἰς γενεὰς γενεῶν, τὴν σοφίαν αὐτοῦ διηγήσεται ἔθνη,
<.ecclesiasticus urn:cts:greekLit:tlg0527.tlg034.1st1K-grc1.39.10>	καὶ τὸν ἔπαινον αὐτοῦ ἐξαγγελεῖ ἐκκλησία·
<.ecclesiasticus urn:cts:greekLit:tlg0527.tlg034.1st1K-grc1.39.11>	ἐὰν ἐμμείνῃ, ὄνομα καταλείψει ἢ χίλιοι, καὶ ἐὰν ἀναπαύσηται, ἐμποιεῖ αὐτῷ.
<.ecclesiasticus urn:cts:greekLit:tlg0527.tlg034.1st1K-grc1.39.12>	ἔτι διανοηθεὶς ἐκδιηγήσομαι, ὅτι ὡς διχομηνία ἐπληρώθην.
<.ecclesiasticus urn:cts:greekLit:tlg0527.tlg034.1st1K-grc1.39.13>	εἰσακούσατε μου, ὅσιοι, καὶ βλαστήσατε ὡς ῥόδον φυόμενον ἐπὶ ῥεύματος ὑγροῦ·
<.ecclesiasticus urn:cts:greekLit:tlg0527.tlg034.1st1K-grc1.39.14>	καὶ ἀνθήσατε ἄνθος ὡς κρίνον, διάδοτε ὀσμὴν καὶ αἰνέσατε ᾆσμα.
<.ecclesiasticus urn:cts:greekLit:tlg0527.tlg034.1st1K-grc1.39.15>	εὐλογήσατε τὸν κύριον ἐπὶ πᾶσι τοῖς ἔργοις αὐτοῦ ἐν ᾠδαῖς χειλέων καὶ ἐν κιννύραις·
<.ecclesiasticus urn:cts:greekLit:tlg0527.tlg034.1st1K-grc1.39.16>	καὶ οὕτως ἐρεῖτε ἐν ἐξομολογήσει· τὰ ἔργα Κυρίου πάντα καλὰ σφόδρα, καὶ πᾶν πρόσταγμα ἐν καιρῷ αὐτοῦ ἔσται· οὐκ ἔστιν εἰπεῖν· τί τοῦτό ἐστι;
<.ecclesiasticus urn:cts:greekLit:tlg0527.tlg034.1st1K-grc1.39.17>	πάντα γὰρ ταῦτα ἐν καιρῷ αὐτῶν ζητηθήσεται. ἐν λόγῳ αὐτοῦ ἔστη ὡς θημωνία ὕδωρ, καὶ ἐν ῥήματι στόματος αὐτοῦ ἀποδοχεῖα ὑδάτων.
<.ecclesiasticus urn:cts:greekLit:tlg0527.tlg034.1st1K-grc1.39.18>	ἐν προστάγματι αὐτοῦ πᾶσα ἡ εὐδοκία, καὶ οὐκ ἔστιν ὃς ἐλαττώσει τὸ σωτήριον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.39.19>	ἔργα πάσης σαρκὸς ἐνώπιον αὐτοῦ, καὶ οὐκ ἔστι κρυβῆναι ἀπὸ τῶν ὀφθαλμῶν αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.39.20>	ἀπὸ τοῦ αἰῶνος εἰς τὸν αἰῶνα ἐπέβλεψε, καὶ οὐδέν ἐστι θαυ- μάσιον ἐναντίον αὐτοῦ. οὐκ ἔστιν εἰπεῖν· τί τοῦτό ἐστι,.
<.ecclesiasticus urn:cts:greekLit:tlg0527.tlg034.1st1K-grc1.39.21>	πάντα γὰρ εἰς χρείαν αὐτῶν ἔκτισται.
<.ecclesiasticus urn:cts:greekLit:tlg0527.tlg034.1st1K-grc1.39.22>	ἡ εὐλογία αὐτοῦ ὡς ποταμὸς ἐπεκάλυψε, καὶ ὡς κατακλυσμὸς ξηρὰν ἐμέθυσεν.
<.ecclesiasticus urn:cts:greekLit:tlg0527.tlg034.1st1K-grc1.39.23>	οὕτως ὀργὴν αὐτοῦ ἔθνη κληρονομήσει, ὡς μετέστρεψεν ὕδατα εἰς ἅλμην.
<.ecclesiasticus urn:cts:greekLit:tlg0527.tlg034.1st1K-grc1.39.24>	αἱ ὁδοὶ αὐτοῦ εὐθεῖαι τοῖς ὁσίοις, οὕτως τοῖς ἀνόμοις προσκόμματα·
<.ecclesiasticus urn:cts:greekLit:tlg0527.tlg034.1st1K-grc1.39.25>	ἀγαθὰ τοῖς ἀγαθοῖς ἔκτισται ἀπ’ ἀρχῆς, οὕτως τοῖς ἁμαρτωλοῖς κακά.
<.ecclesiasticus urn:cts:greekLit:tlg0527.tlg034.1st1K-grc1.39.26>	ἀρχὴ πάσης χρείας εἰς ζωὴν ἀνθρώπου, ὕδωρ καὶ πῦρ καὶ σίδηρον καὶ ἅλας, καὶ σεμίδαλις πυροῦ καὶ γάλα καὶ μέλι, αἷμα σταφυλῆς καὶ ἔλαιον καὶ ἱμάτιον·
<.ecclesiasticus urn:cts:greekLit:tlg0527.tlg034.1st1K-grc1.39.27>	πάντα ταῦτα τοῖς εὐσεβέσιν ἀγαθά, οὕτως τοῖς ἁμαρτωλοῖς τραπήσεται εἰς κακά.
<.ecclesiasticus urn:cts:greekLit:tlg0527.tlg034.1st1K-grc1.39.28.1>	ἔστι πνεύματα ἃ εἰς ἐκδίκησιν ἔκτισται, καὶ ἐν θυμῷ αὐτῶν ἐστερέωσε μάστιγας αὐτῶν·
<.ecclesiasticus urn:cts:greekLit:tlg0527.tlg034.1st1K-grc1.39.28.2>	ἐν καιρῷ συντελείας ἰσχὺν ἐκχέουσι, καὶ τὸν θυμὸν τοῦ ποιήσαντος αὐτὸν κοπάσουσι·
<.ecclesiasticus urn:cts:greekLit:tlg0527.tlg034.1st1K-grc1.39.29>	πῦρ καὶ θάλασσα* καὶ λιμὸς καὶ θάνατος, πάντα ταῦτα εἰς ἐκδίκησιν ἔκτισται·
<.ecclesiasticus urn:cts:greekLit:tlg0527.tlg034.1st1K-grc1.39.30>	θηρίων ὀδόντες καὶ σκορπίοι καὶ ἔχεις καὶ ῥομφαία ἐκδικοῦσα εἰς ὄλεθρον ἀσεβεῖς,
<.ecclesiasticus urn:cts:greekLit:tlg0527.tlg034.1st1K-grc1.39.31>	ἐν τῆ ἀνατολῇ αὐτοῦ εὐφρανθήσονται, καὶ ἐπὶ τῆς γῆς εἰς χεῖρας ἑτοιμασθήσονται, καὶ ἐν καιροῖς αὐτῶν οὐ παραβήσονται λόγον.
<.ecclesiasticus urn:cts:greekLit:tlg0527.tlg034.1st1K-grc1.39.32>	διὰ τοῦτο ἐξ ἀρχῆς ἐστηρίχθην καὶ διενοήθην καὶ ἐν γραφῇ ἀφῆκα.
<.ecclesiasticus urn:cts:greekLit:tlg0527.tlg034.1st1K-grc1.39.33>	τὰ ἔργα κυρίου πάντα τὰ ἀγαθά, καὶ πᾶσαν χρείαν ἐν καιρῷ αὐτῆς χορηγήσει· καὶ οὐκ ἔστιν εἰπεῖν·
<.ecclesiasticus urn:cts:greekLit:tlg0527.tlg034.1st1K-grc1.39.34>	τοῦτο τούτου πονηρότερον, πάντα γὰρ ἐν καιρῷ εὐδοκιμηθήσεται.
<.ecclesiasticus urn:cts:greekLit:tlg0527.tlg034.1st1K-grc1.39.35>	καὶ νῦν ἐν πάσῃ καρδίᾳ καὶ στόματι ὑμνήσατε, καὶ εὐλογήσατε τὸ ὄνομα κυρίου.
<.ecclesiasticus urn:cts:greekLit:tlg0527.tlg034.1st1K-grc1.40.1.1>	ἀσχολία μεγάλη ἔκτισται παντὶ ἀνθρώπῳ, καὶ ζυγὸς βαρὺς ἐπὶ υἱοὺς ᾿Αδάμ·
<.ecclesiasticus urn:cts:greekLit:tlg0527.tlg034.1st1K-grc1.40.1.2>	ἀφ’ ἡμέρας ἐξόδου ἐκ γαστρὸς μητρὸς αὐτῶν ἕως ἐπιστροφῆς ἡμέρας εἰς μητέρα πάντων·
<.ecclesiasticus urn:cts:greekLit:tlg0527.tlg034.1st1K-grc1.40.2>	τοὺς διαλογισμοὺς αὐτῶν καὶ φόβον καρδίας, ἐπίνοια προσδοκίας ἡμέρα τελευτῆς·
<.ecclesiasticus urn:cts:greekLit:tlg0527.tlg034.1st1K-grc1.40.3>	ἀπὸ καθημένου ἐπὶ θρόνου δόξης καὶ ἕως τεταπεινωμένου ἐν γῆ καὶ σποδῷ, ἀπὸ φοροῦντος ὑάκινθον καὶ στέφανον,
<.ecclesiasticus urn:cts:greekLit:tlg0527.tlg034.1st1K-grc1.40.4>	φάνον, καὶ ἕως περιβαλλομένου ὠμόλινον·
<.ecclesiasticus urn:cts:greekLit:tlg0527.tlg034.1st1K-grc1.40.5>	θυμὸς καὶ ζῆλος, ταραχὴ καὶ σάλος καὶ φόβος θανάτου καὶ μίμημα καὶ ἔρις. καὶ ἐν καιρῷ ἀναπαύσεως ἐπὶ κοίτης, ὕπνος νυκτὸς ἀλλοιοῖ γνῶσιν αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.40.6>	ὀλίγον ὡς οὐδὲν ἐν ἀναπαύσει, καὶ ἀπ’ ἐκείνου ἐν ὕπνοις ὡς ἐν ἡμέραις σκοπιᾶς· τεθορυβημένος ἐν ὁράσει καρδίας αὐτοῦ, ὡς ἐκφυγὼν ἀπὸ προσώπου πολέμου·
<.ecclesiasticus urn:cts:greekLit:tlg0527.tlg034.1st1K-grc1.40.7>	ἐν καιρῷ σωτηρίας αὐτοῦ ἐξηγέρθη, καὶ ἀποθαυμάζων εἰς οὐδένα φόβον.
<.ecclesiasticus urn:cts:greekLit:tlg0527.tlg034.1st1K-grc1.40.8>	μετὰ πάσης σαρκὸς ἀπὸ ἀνθρώπου ἕως κτήνους, καὶ ἐπὶ ἁμαρτωλῶν ἑπταπλάσια πρὸς ταῦτα·
<.ecclesiasticus urn:cts:greekLit:tlg0527.tlg034.1st1K-grc1.40.9>	θάνατος καὶ ἔ ῥὶς καὶ ῥομφαία καὶ αἷμα, ἐπαγωγαὶ λιμοῦ καὶ συντρίμματος καὶ μάστιγος·
<.ecclesiasticus urn:cts:greekLit:tlg0527.tlg034.1st1K-grc1.40.10>	ἐπὶ τοὺς ἀνόμους ἐκτίσθη ταῦτα πάντα, καὶ δι’ αὐτοὺς ἐγένετο ὁ κατακλυσμός.
<.ecclesiasticus urn:cts:greekLit:tlg0527.tlg034.1st1K-grc1.40.11>	πάντα ὅσα ἀπὸ γῆς εἰς γῆν ἀναστρέφει, καὶ ἀπὸ ὑδάτων εἰς θάλασσαν ἀνακάμπτει.
<.ecclesiasticus urn:cts:greekLit:tlg0527.tlg034.1st1K-grc1.40.12>	πᾶν δῶρον καὶ ἀδικία ἐξαλειφθήσεται, καὶ πίστις εἰς τὸν αἰῶνα στήσεται.
<.ecclesiasticus urn:cts:greekLit:tlg0527.tlg034.1st1K-grc1.40.13>	χρήματα ἀδίκων ὡς ποταμὸς ξηρανθήσεται, καὶ ὡς βροντὴ μεγάλη ἐν ὑετοῖς ἐξηχήσει·
<.ecclesiasticus urn:cts:greekLit:tlg0527.tlg034.1st1K-grc1.40.14>	ἐν τῷ ἀνοίξαι αὐτὸν χεῖρας εὐφρανθήσεται, οὕτως οἱ παραβαίνοντες εἰς συντέλειαν ἐκλείψουσιν.
<.ecclesiasticus urn:cts:greekLit:tlg0527.tlg034.1st1K-grc1.40.15>	ἔκγονα ἀσεβῶν οὐ πληθυνεῖ κλάδους, καὶ ῥίζαι ἀκάθαρτοι ἐπ’ ἀκροτόμου πέτρας.
<.ecclesiasticus urn:cts:greekLit:tlg0527.tlg034.1st1K-grc1.40.16>	ἄχη ἐπὶ παντὸς ὕδατος καὶ χείλους ποταμοῦ πρὸ παντὸς χόρτου ἐκτιλήσεται.
<.ecclesiasticus urn:cts:greekLit:tlg0527.tlg034.1st1K-grc1.40.17>	χάρις ὡς παράδεισος σὺν εὐλογίαις, καὶ ἐλεημοσύνη εἰς τὸν αἰῶνα διαμένει.
<.ecclesiasticus urn:cts:greekLit:tlg0527.tlg034.1st1K-grc1.40.18>	ζωὴ αὐτάρκους ἐργάτου γλυκανθήσεται, καὶ ὑπὲρ ἀμφότερα ὁ εὑρίσκων θησαυρόν.
<.ecclesiasticus urn:cts:greekLit:tlg0527.tlg034.1st1K-grc1.40.19>	τέκνα καὶ οἰκοδομὴ πόλεως στηρίζουσιν ὄνομα, οἶνος καὶ μουσικὰ εὐφραίνουσι καρδίαν,
<.ecclesiasticus urn:cts:greekLit:tlg0527.tlg034.1st1K-grc1.40.20>	καὶ ὑπὲρ ἀμφότερα ἀγάπησις σοφίας.
<.ecclesiasticus urn:cts:greekLit:tlg0527.tlg034.1st1K-grc1.40.21>	αὐλὸς καὶ ψαλτήριον ἡδύνουσι μέλη, καὶ ὑπὲρ ἀμφότερα γλῶσσα ἡδεῖα·
<.ecclesiasticus urn:cts:greekLit:tlg0527.tlg034.1st1K-grc1.40.22>	χάριν καὶ κάλλος ἐπιθυμήσει ὀφθαλμός, καὶ ὑπὲρ ἀμφότερα χλόην σπόρου.
<.ecclesiasticus urn:cts:greekLit:tlg0527.tlg034.1st1K-grc1.40.23>	φίλος καὶ ἑταῖρος εἰς καιρὸν ἀπαντῶντες, καὶ ὑπὲρ ἀμφότερα γυνὴ μετὰ ἀνδρός.
<.ecclesiasticus urn:cts:greekLit:tlg0527.tlg034.1st1K-grc1.40.24>	ἀδελφοὶ καὶ βοήθεια εἰς καιρὸν θλίψεως, καὶ ὑπὲρ ἀμφότερα ἐλεημοσύνη ῥύσεται.
<.ecclesiasticus urn:cts:greekLit:tlg0527.tlg034.1st1K-grc1.40.25>	χρυσίον καὶ ἀργύριον ἐπιστήσουσι πόδα, καὶ ὑπὲρ ἀμφότερα βουλὴ εὐδοκιμεῖται.
<.ecclesiasticus urn:cts:greekLit:tlg0527.tlg034.1st1K-grc1.40.26>	χρήματα καὶ ἰσχὺς ἀνυψώσουσι καρδίαν, καὶ ὑπὲρ ἀμφότερα φόβος κυρίου· οὐκ ἔστιν ἐν φόβῳ κυρίου ἐλάττωσις, καὶ οὐκ ἔστι ζητῆσαι ἑαυτῷ βοήθειαν·
<.ecclesiasticus urn:cts:greekLit:tlg0527.tlg034.1st1K-grc1.40.27>	φόβος Κυρίου ὡς παράδεισος εὐλογίας, καὶ ὑπὲρ πᾶσαν δόξαν ἐκάλυψεν αὐτόν.
<.ecclesiasticus urn:cts:greekLit:tlg0527.tlg034.1st1K-grc1.40.28>	τέκνον, ζωὴν ἐπαιτήσεως μὴ βιώσῃς· κρεῖσσον ἀποθανεῖν ἢ ἐπαιτεῖν.
<.ecclesiasticus urn:cts:greekLit:tlg0527.tlg034.1st1K-grc1.40.29>	ἀνὴρ βλέπων εἰς ἀλλοτρίαν τράπεζαν οὐκ ἔχει βίον ἐν λογισμῷ ζωῆς, ἀλισγήσει ψυχὴν αὐτοῦ ἐν ἐδέσμασιν ἀλλοτρίοις· ἀνὴρ δὲ ἐπιστήμων καὶ πεπαιδευμένος φυλάξεται.
<.ecclesiasticus urn:cts:greekLit:tlg0527.tlg034.1st1K-grc1.40.30>	ἐν στόματι ἀναιδοῦς γλυκανθήσεται ἐπαίτησις, καὶ ἐν κοιλίᾳ αὐτοῦ πῦρ καήσεται.
<.ecclesiasticus urn:cts:greekLit:tlg0527.tlg034.1st1K-grc1.41.1.1>	ὦ θάνατε, ὡς πικρόν σου τὸ μνημόσυνον ἀνθρώπῳ εἰρηνεύοντι ἐν τοῖς ὑπάρχουσιν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.41.1.2>	ἀνδρὶ ἀπερισπάστῳ καὶ εὐοδουμένῳ ἐν πᾶσι καὶ ἔτι ἰσχύοντι ἐπιδέξασθαι τροφήν. ὦ θάνατε, καλόν σου τὸ κρίμα ἐστὶν ἀνθρώπῳ ἐπιδεομένῳ καὶ ἐλασσουμένῳ ἰσχύι,
<.ecclesiasticus urn:cts:greekLit:tlg0527.tlg034.1st1K-grc1.41.2>	ἐσχατογήρῳ καὶ περισπωμένῳ περὶ πάντων καὶ ἀπειθοῦντι καὶ ἀπολωλεκότι τὴν ὑπομονήν.
<.ecclesiasticus urn:cts:greekLit:tlg0527.tlg034.1st1K-grc1.41.3>	μὴ εὐλαβοῦ κρίμα θανατοῦ, μνήσθητι προτέρων σου καὶ ἐσχάτων· τοῦτο γὰρ τὸ κρίμα σῇ
<.ecclesiasticus urn:cts:greekLit:tlg0527.tlg034.1st1K-grc1.41.4.1>	σαρκὶ παρὰ κυρίου, καὶ τί ἀπαναίνῃ ἐν εὐδοκίᾳ Ὑψίστου;
<.ecclesiasticus urn:cts:greekLit:tlg0527.tlg034.1st1K-grc1.41.4.2>	εἴτε δέκα εἴτε ἑκατὸν εἴτε χίλια ἔτη, οὐκ ἔστιν ἐν ᾅδου ἐλεγμὸς ζωῆς.
<.ecclesiasticus urn:cts:greekLit:tlg0527.tlg034.1st1K-grc1.41.5>	τέκνα βδελυρὰ γίνεται τέκνα ἁμαρτωλῶν, καὶ συναναστρεφόμενα παροικίαις ἀσεβῶν·
<.ecclesiasticus urn:cts:greekLit:tlg0527.tlg034.1st1K-grc1.41.6>	τέκνων ἁμαρτωλῶν ἀπολεῖται κληρονομία, καὶ μετὰ τοῦ σπέρματος αὐτῶν ἐνδελεχίζει ὄνειδος.
<.ecclesiasticus urn:cts:greekLit:tlg0527.tlg034.1st1K-grc1.41.7>	πατρὶ ἀσεβεῖ μέμψεται τέκνα, ὅτι δι’ αὐτὸν ὀνειδισθήσονται.
<.ecclesiasticus urn:cts:greekLit:tlg0527.tlg034.1st1K-grc1.41.8>	οὐαὶ ὑμῖν, ἄνδρες ἀσεβεῖς, οἵτινες ἐγκατελίπετε νόμον Ὑψίστου·
<.ecclesiasticus urn:cts:greekLit:tlg0527.tlg034.1st1K-grc1.41.9>	ἐὰν γὰρ πληθυνθῆτε, εἰς ἀπώλειαν, καὶ ἐὰν γεννηθῆτε, εἰς κατάραν γεννηθήσεσθε, καὶ ἐὰν ἀποθάνητε, εἰς κατάραν μερισθήσεσθε.
<.ecclesiasticus urn:cts:greekLit:tlg0527.tlg034.1st1K-grc1.41.10>	πάντα ὅσα ἐκ γῆς εἰς γῆν ἀπελεύσεται, οὕτως ἀσεβεῖς εἰς ἀπώλειαν.
<.ecclesiasticus urn:cts:greekLit:tlg0527.tlg034.1st1K-grc1.41.11>	πένθος ἀνθρώπων ἐν σώμασιν αὐτῶν, ὄνομα δὲ ἀνθρώπων οὐκ ἀγαθὸν ἐξαλειφθήσεταί.
<.ecclesiasticus urn:cts:greekLit:tlg0527.tlg034.1st1K-grc1.41.12>	φρόντισον περὶ ὀνόματος, αὐτὸ γάρ σοι διαμένει ἢ χίλιοι θησαυροὶ μεγάλοι χρυσίου·
<.ecclesiasticus urn:cts:greekLit:tlg0527.tlg034.1st1K-grc1.41.13>	ἀγαθῆς ζωῆς ἀριθμὸς ἡμερῶν, καὶ ἀγαθὸν ὄνομα εἰς αἰῶνας διαμένει.
<.ecclesiasticus urn:cts:greekLit:tlg0527.tlg034.1st1K-grc1.41.14>	παιδείαν ἐν εἰρήνῃ συντηρήσατε, τέκνα· σοφία κεκρυμμένη καὶ θησαυρὸς ἀφανής, τίς ὠφέ- λεια ἐν ἀμφοτέροις ;
<.ecclesiasticus urn:cts:greekLit:tlg0527.tlg034.1st1K-grc1.41.15>	κρείσσων ἄνθρωπος ἀποκρύπτων τὴν μωρίαν αὐτοῦ ἢ ἄνθρωπος ἀποκρύπτων τὴν σοφίαν αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.41.16>	τοιγαροῦν ἐντραπήσεται ἐπὶ τῷ ῥήματι μου· οὐ γάρ ἐστι πᾶσαν αἰσχύνην διαφυλάξαι καλόν, καὶ οὐ πάντα τοῖς πᾶσιν ἐν πίστει εὐδοκιμεῖται.
<.ecclesiasticus urn:cts:greekLit:tlg0527.tlg034.1st1K-grc1.41.17>	αἰσχύνεσθε ἀπὸ πατρὸς καὶ μητρὸς περὶ πορνείας, καὶ ἀπὸ ἡγουμένου καὶ δυνάστου περὶ ψεύδους,
<.ecclesiasticus urn:cts:greekLit:tlg0527.tlg034.1st1K-grc1.41.18>	καὶ ἀπὸ κριτοῦ καὶ ἄρχοντος περὶ πλημμελείας, ἀπὸ συναγωγῆς καὶ λαοῦ περὶ ἀνομίας·
<.ecclesiasticus urn:cts:greekLit:tlg0527.tlg034.1st1K-grc1.41.19>	ἀπὸ κοινωνοῦ καὶ φίλου περὶ ἀδικίας, καὶ ἀπὸ τόπου οὗ παροικεῖς περὶ κλοπῆς, ἀπὸ ἀληθείας θεοῦ καὶ διαθήκης, καὶ ἀπὸ πήξεως ἀγκῶνος ἐπ’ ἄρτοις·
<.ecclesiasticus urn:cts:greekLit:tlg0527.tlg034.1st1K-grc1.41.20>	ἀπὸ σκορακισμοῦ λήψεως καὶ δόσεως, καὶ ἀπὸ ἀσπαζομένου περὶ σιωπῆς, ἀπὸ ὁράσεως γυναικὸς ἑταίρας, καὶ ἀπὸ ἀποστροφῆς προσώπου ἀνθρώπου εὐγενοῦς·
<.ecclesiasticus urn:cts:greekLit:tlg0527.tlg034.1st1K-grc1.41.21>	ἀπὸ ἀφαιρέσεως μερίδος καὶ δόσεως, καὶ ἀπὸ κατανοήσεως γυναικὸς ὑπάνδρου, ἀπὸ περιεργίας καὶ παιδίσκης,
<.ecclesiasticus urn:cts:greekLit:tlg0527.tlg034.1st1K-grc1.41.22>	καὶ μὴ ἐπιστήσῃς ἐπὶ τὴν κοίτην αὐτῆς·
<.ecclesiasticus urn:cts:greekLit:tlg0527.tlg034.1st1K-grc1.42.1.1>	ἀπὸ φίλου περὶ λόγων ὀνειδισμοῦ, καὶ μετὰ τὸ δοῦναι μὴ ὀνείδιζε· καὶ ἀπὸ δευτερώσεως καὶ λόγου ἀκοῆς, καὶ ἀποκαλύψεως περὶ λόγων κρυφίων·
<.ecclesiasticus urn:cts:greekLit:tlg0527.tlg034.1st1K-grc1.42.1.2>	καὶ ἔσῃ αἰσχυντηρὸς ἀληθινῶς, καὶ εὑρίσκων χάριν ἔναντι παντὸς ἀνθρώπου. μὴ περὶ τούτων αἰσχυνθῇς, καὶ μὴ λάβης πρόσωπον τοῦ ἁμαρτάνειν·
<.ecclesiasticus urn:cts:greekLit:tlg0527.tlg034.1st1K-grc1.42.2>	περὶ νόμου Ὑψίστου καὶ διαθήκης καὶ περὶ κρίματος δικαιῶσαι τὸν ἀσεβῆ,
<.ecclesiasticus urn:cts:greekLit:tlg0527.tlg034.1st1K-grc1.42.3>	περὶ λόγου κοινωνοῦ καὶ ὁδοιπόρων, καὶ περὶ δόσεως κληρονομίας ἑταίρων,
<.ecclesiasticus urn:cts:greekLit:tlg0527.tlg034.1st1K-grc1.42.4>	καὶ ἀκριβείας ζυγοῦ καὶ σταθμῶν·
<.ecclesiasticus urn:cts:greekLit:tlg0527.tlg034.1st1K-grc1.42.5>	περὶ κτήσεως πολλῶν καὶ ὀλίγων, περὶ διαφόρου πράσεως ἐμπόρων καὶ περὶ παιδείας τέκνων πολλῆς, καὶ οἰκέτῃ πονηρῷ πλευρὰν αἱμάξαι·
<.ecclesiasticus urn:cts:greekLit:tlg0527.tlg034.1st1K-grc1.42.6>	ἐπὶ γυναικὶ πονηρᾷ καλὸν σφραγίς, καὶ ὅπου χεῖρες πολλαὶ κλεῖσον·
<.ecclesiasticus urn:cts:greekLit:tlg0527.tlg034.1st1K-grc1.42.7>	ἐὰν παραδιδῷς, ἐν ἀριθμῷ καὶ σταθμῷ, καὶ δόσις καὶ λῆψις πάντα ἐν γραφῇ·
<.ecclesiasticus urn:cts:greekLit:tlg0527.tlg034.1st1K-grc1.42.8>	περὶ παιδείας ἀνοήτου καὶ μωροῦ καὶ ἐσχατογήρου κρινομένου πρὸς νέους· καὶ ἔσῃ πεπαιδευμένος ἀληθινὸς καὶ δεδοκιμασμένος ἔναντι παντὸς ζῶντος.
<.ecclesiasticus urn:cts:greekLit:tlg0527.tlg034.1st1K-grc1.42.9>	θυγάτηρ πατρὶ ἀπόκρυφος ἀγρυπνία, καὶ ἡ μέριμνα αὐτῆς ἀφιστᾷ ὕπνον· καὶ ἐν νεότητι αὐτῆς μήποτε παρακμάσῃ, καὶ συνῳκηκυῖα μήποτε μισηθῇ·
<.ecclesiasticus urn:cts:greekLit:tlg0527.tlg034.1st1K-grc1.42.10>	ἐν παρθενίᾳ μήποτε βεβηλωθῇ καὶ ἐν τοῖς πατρικοῖς αὐτῆς ἔγκυος γένηται· καὶ μετὰ ἀνδρὸς οὖσα μήποτε παραβῇ, καὶ συνῳκηκυῖα μήποτε στειρωθῇ.
<.ecclesiasticus urn:cts:greekLit:tlg0527.tlg034.1st1K-grc1.42.11.1>	ἐπὶ θυγατρὶ ἀδιατρέπτῳ στερέωσον φυλακήν, μήποτε ποιήση σε ἐπίχαρμα τοῖς ἐχθροῖς,
<.ecclesiasticus urn:cts:greekLit:tlg0527.tlg034.1st1K-grc1.42.11.2>	λαλιὰν ἐν πόλει καὶ ἔκκλητον λαοῦ, καὶ καταισχύνῃ σε ἐν πλήθει πολλῶν.
<.ecclesiasticus urn:cts:greekLit:tlg0527.tlg034.1st1K-grc1.42.12>	παντὶ ἀνθρώπῳ μὴ ἔμβλεπε ἐν κάλλει, καὶ ἐν μέσῳ γυναικῶν μὴ συνέδρευε·
<.ecclesiasticus urn:cts:greekLit:tlg0527.tlg034.1st1K-grc1.42.13>	ἀπὸ γὰρ ἱματίων ἐκπορεύεται σής, καὶ ἀπὸ γυναικὸς πονηρία γυναικός.
<.ecclesiasticus urn:cts:greekLit:tlg0527.tlg034.1st1K-grc1.42.14>	κρείσσων πονηρία ἀνδρὸς ἢ ἀγαθοποιὸς γυνή, γυνὴ καταισχύνουσα εἰς ὀνειδισμόν.
<.ecclesiasticus urn:cts:greekLit:tlg0527.tlg034.1st1K-grc1.42.15>	μνησθήσομαι δὴ τὰ ἔργα κυρίου, καὶ ἃ ἑώρακα ἐκδιηγήσομαι·
<.ecclesiasticus urn:cts:greekLit:tlg0527.tlg034.1st1K-grc1.42.16>	ἐν λόγοις κυρίου τὰ ἔργα αὐτοῦ, καὶ ἥλιος φωτίζων κατὰ πάντα ἐπέβλεψε, καὶ τῆς δόξης Κυρίου πλῆρες τὸ ἔργον αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.42.17>	οὐκ ἐνεποίησε τοῖς ἁγίοις κυρίου ἐκδιηγήσασθαι πάντα τὰ θαυμάσια αὐτοῦ, ἐστερέωσε κύριος παντοκράτωρ στηριχ- θῆναι ἐν δόξη αὐτοῦ τὸ πᾶν.
<.ecclesiasticus urn:cts:greekLit:tlg0527.tlg034.1st1K-grc1.42.18>	ἄβυσσον καὶ καρδίαν ἐξίχνευσε, καὶ ἐν πανουργεύμασιν αὐτῶν διενοήθη· ἔγνω γὰρ ὁ ὕψιστος πᾶσαν εἴδησιν καὶ ἐνέβλεψεν εἰς σημεῖα αἰῶνος,
<.ecclesiasticus urn:cts:greekLit:tlg0527.tlg034.1st1K-grc1.42.19>	ἀπαγγέλλων τὰ παρεληλυθότα καὶ τὰ ἐσόμενα, καὶ ἀποκαλύπτων ἴχνη ἀποκρύφων.
<.ecclesiasticus urn:cts:greekLit:tlg0527.tlg034.1st1K-grc1.42.20>	οὐ παρῆλθεν αὐτὸν πᾶν διανόημα, οὐκ ἐκρύβη ἀπ’ αὐτοῦ οὐδὲ εἷς λόγος·
<.ecclesiasticus urn:cts:greekLit:tlg0527.tlg034.1st1K-grc1.42.21.1>	τὰ μεγαλεῖα διὰ τῆς σοφίας αὐτοῦ ἐκόσμησεν·
<.ecclesiasticus urn:cts:greekLit:tlg0527.tlg034.1st1K-grc1.42.21.2>	ὅς ἐστι πρὸ τοῦ αἰῶνος καὶ εἰς τὸν αἰῶνα, οὔτε προσετέθη οὔτε ἠλαττώθη, καὶ οὐ προσεδεήθη οὐδενὸς συμβούλου.
<.ecclesiasticus urn:cts:greekLit:tlg0527.tlg034.1st1K-grc1.42.22>	ὡς πάντα τὰ ἔργα αὐτοῦ ἐπιθυμητά, καὶ ἕως σπινθῆρός ἐστι θεωρῆσαι.
<.ecclesiasticus urn:cts:greekLit:tlg0527.tlg034.1st1K-grc1.42.23>	πάντα ταῦτα ζῇ καὶ μένει εἰς τὸν αἰῶνα ἐν πάσαις χρείαις, καὶ πάντα ὑπακούει·
<.ecclesiasticus urn:cts:greekLit:tlg0527.tlg034.1st1K-grc1.42.24>	πάντα δισσὰ ἓν κατέναντι τοῦ ἑνός, καὶ οὐκ ἐποίησεν οὐδὲν ἐλλεῖπον·
<.ecclesiasticus urn:cts:greekLit:tlg0527.tlg034.1st1K-grc1.42.25>	ἓν τοῦ ἑνὸς ἐστερέωσε τὰ ἀγαθά, καὶ τίς πληθήσεται ὁρῶν δόξαν θεοῦ;
<.ecclesiasticus urn:cts:greekLit:tlg0527.tlg034.1st1K-grc1.43.1>	γαυρίαμα ὕψους στερέωμα καθαριότητος, εἶδος οὐρανοῦ ἐν ὁράματι δόξης.
<.ecclesiasticus urn:cts:greekLit:tlg0527.tlg034.1st1K-grc1.43.2>	ἥλιος ἐν ὀπτασίᾳ διαγγέλλων ἐν ἐνδόξῳ, σκεῦος θαυμαστόν, ἔργον Ὑψίστου·
<.ecclesiasticus urn:cts:greekLit:tlg0527.tlg034.1st1K-grc1.43.3>	ἐν μεσημβρίᾳ αὐτοῦ ἀναξηραίνει χώραν, καὶ ἐναντίον καύματος αὐτοῦ τίς ὑποστήσεται;
<.ecclesiasticus urn:cts:greekLit:tlg0527.tlg034.1st1K-grc1.43.4>	κάμινον φυσῶν ἐν ἔργοις καύματος, τριπλάσιον ἥλιος ἐκκαίων ὄρη· ἀτμίδας πυρώδεις ἐκφυσῶν, καὶ ἐκλάμπων ἀκτῖνας ἀμαυροῖ ὀφθαλμούς.
<.ecclesiasticus urn:cts:greekLit:tlg0527.tlg034.1st1K-grc1.43.5>	μέγας Κύριος ὁ ποιήσας αὐτόν, καὶ ἐν λόγοις αὐτοῦ κατέπαυσε πορείαν.
<.ecclesiasticus urn:cts:greekLit:tlg0527.tlg034.1st1K-grc1.43.6>	καὶ σελήνην ἐποίησεν εἰς στάσιν εἰς καιρὸν αὐτῆς, ἀνάδειξιν χρόνων καὶ σημεῖον αἰῶνος.
<.ecclesiasticus urn:cts:greekLit:tlg0527.tlg034.1st1K-grc1.43.7>	καὶ ἀπὸ σελήνης σημεῖον ἑορτῆς, φωστὴρ μειούμενος ἐπὶ συντελείας·
<.ecclesiasticus urn:cts:greekLit:tlg0527.tlg034.1st1K-grc1.43.8.1>	μὴν κατὰ τὸ ὄνομα αὐτῆς ἐστιν·
<.ecclesiasticus urn:cts:greekLit:tlg0527.tlg034.1st1K-grc1.43.8.2>	αὐξανόμενος ἐθαυμάστωσεν ἀλλοιώσει, σκεῦος παρεμβολῶν ἐν ὕψει, ἐν στερεώματι οὐρανοῦ ἐκλάμπων·
<.ecclesiasticus urn:cts:greekLit:tlg0527.tlg034.1st1K-grc1.43.9>	κάλλος οὐρανοῦ, δόξα ἄστρων, κόσμος φωτίζων ἐν ὑψίστοις κυρίου.
<.ecclesiasticus urn:cts:greekLit:tlg0527.tlg034.1st1K-grc1.43.10>	ἐν λόγοις ἁγίου στήσονται κατάκριμα, καὶ οὐ μὴ ἐκκαυθῶσιν ἐν φυλακῇ αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.43.11>	ἴδε τόξον, καὶ εὐλόγησον τὸν ποιήσαντα αὐτό, σφόδρα ὡραῖον ἐν τῷ αὐγάσματι αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.43.12>	ἐγύρωσεν οὐρανὸν ἐν κυκλώσει δόξης, χεῖρες Ὑψίστου ἐτάνυσαν αὐτό.
<.ecclesiasticus urn:cts:greekLit:tlg0527.tlg034.1st1K-grc1.43.13>	προστάγματι αὐτοῦ κατέπαυσε χιόνα, καὶ ταχύνει ἀστραπὰς κρίματος αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.43.14>	διὰ τοῦτο ἠνεῴχθησαν θησαυροί, καὶ ἐξέπτησαν νεφέλαι ὡς πετεινά.
<.ecclesiasticus urn:cts:greekLit:tlg0527.tlg034.1st1K-grc1.43.15>	ἐν μεγαλείῳ αὐτοῦ ἴσχυσαν νεφέλας, καὶ διεθρύβησαν λίθοι χαλάζης.
<.ecclesiasticus urn:cts:greekLit:tlg0527.tlg034.1st1K-grc1.43.16>	φωνῇ βροντῆς αὐτοῦ ὠσίνησε γῆν, καὶ ἐν ὀπτασίᾳ αὐτοῦ σαλεύεται ὄρη·
<.ecclesiasticus urn:cts:greekLit:tlg0527.tlg034.1st1K-grc1.43.17>	ἐν θελήματι αὐτοῦ πνεύσεται νότος καὶ καταιγὶς βορέου καὶ συστροφὴ πνεύματος. ὡς πετεινὰ καθιπτάμενα πάσσει χιόνα, καὶ ὡς ἀκρὶς καταλύουσα ἡ κατάβασις αὐτῆς·
<.ecclesiasticus urn:cts:greekLit:tlg0527.tlg034.1st1K-grc1.43.18>	κάλλος λευκότητος αὐτῆς ἐκθαυμάσει ὀφθαλμός, καὶ ἐπὶ τοῦ ὑετοῦ αὐτοῦ ἐκστήσεται καρδία.
<.ecclesiasticus urn:cts:greekLit:tlg0527.tlg034.1st1K-grc1.43.19>	καὶ πάχνην ὡς ἅλας ἐπὶ γῆν χέει, καὶ παγεῖσα γίνεται σκολόπων ἄκρα.
<.ecclesiasticus urn:cts:greekLit:tlg0527.tlg034.1st1K-grc1.43.20>	ψυχρὸς ἄνεμος βορέας πνεύσει, καὶ παγήσεται κρύσταλλος ἀφ’ ὕδατος· ἐπὶ πᾶσαν συναγωγὴν ὕδατος καταλύσει, καὶ ὡς θώρακα ἐνδύσεται τὸ ὕδωρ.
<.ecclesiasticus urn:cts:greekLit:tlg0527.tlg034.1st1K-grc1.43.21>	καταφάγεται ὄρη καὶ ἔρημον ἐκκαύσει, καὶ ἀποσβέσει χλόην ὡς πῦρ.
<.ecclesiasticus urn:cts:greekLit:tlg0527.tlg034.1st1K-grc1.43.22>	ἴασις πάντων κατὰ σπουδὴν ὀμίχλη, δρόσος ἀπαντῶσα ἀπὸ καύσωνος ἱλαρώσει.
<.ecclesiasticus urn:cts:greekLit:tlg0527.tlg034.1st1K-grc1.43.23>	λογισμῷ αὐτοῦ ἐκόπασεν ἄβυσσος, καὶ ἐφύτευσεν ἐν αὐτῇ
<.ecclesiasticus urn:cts:greekLit:tlg0527.tlg034.1st1K-grc1.43.24>	νήσους. οἱ πλέοντες τὴν θάλασσαν διηγοῦνται τὸν κίνδυνον αὐτῆς, καὶ ἀκοαῖς ὠτίων ἡμῶν θαυμάζομεν·
<.ecclesiasticus urn:cts:greekLit:tlg0527.tlg034.1st1K-grc1.43.25>	καὶ ἐκεῖ τὰ παράδοξα καὶ θαυμάσια ἔργα, ποικιλία παντὸς ζῴου, κρίσις κητῶν.
<.ecclesiasticus urn:cts:greekLit:tlg0527.tlg034.1st1K-grc1.43.26>	καὶ δι’ αὐτὸν εὐοδοῖ ὁ ἄγγελος αὐτοῦ, καὶ ἐν λόγῳ αὐτοῦ σύγκειται τὰ πάντα.
<.ecclesiasticus urn:cts:greekLit:tlg0527.tlg034.1st1K-grc1.43.27>	πολλὰ ἐροῦμεν καὶ οὐ μὴ ἐφικώμεθα, καὶ συντέλειαν λόγων αὐτός ἐστι τὸ πᾶν. δοξάζοντες ποῦ ἰσχύσομεν ;
<.ecclesiasticus urn:cts:greekLit:tlg0527.tlg034.1st1K-grc1.43.28>	αὐτὸς γὰρ μέγας πάρα πάντα τὰ ἔργα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.43.29>	φοβερὸς Κύριος καὶ μέγας σφόδρα, καὶ θαυμαστὴ ἡ δυναστείααὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.43.30.1>	δοξάζοντες Κύριον ὑψώσατε καθ’ ὅσον δύνασθε, ὑπερέξει γὰρ καὶ ἔτι·
<.ecclesiasticus urn:cts:greekLit:tlg0527.tlg034.1st1K-grc1.43.30.2>	καὶ ὑψοῦντες αὐτὸν πληθύνατε ἐν ἰσχύι· μὴ κοπιᾶτε, οὐ γὰρ μὴ ἐφίκησθε. τίς ἑώρακεν αὐτὸν καὶ ἐκδιηγήσεται;
<.ecclesiasticus urn:cts:greekLit:tlg0527.tlg034.1st1K-grc1.43.31>	κοὶ τίς μεγαλυνεῖ αὐτὸν καθώς ἐστι;
<.ecclesiasticus urn:cts:greekLit:tlg0527.tlg034.1st1K-grc1.43.32>	πολλὰ ἀπόκρυφα ἐστὶ μείζονα τούτων, ὀλίγα ἑωράκαμεν τῶν ἔργων αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.43.33>	πάντα γὰρ ἐποίησεν ὁ κύριος, ὁ κύριος, καὶ τοῖς εὐσεβέσιν ἔδωκε σοφίαν.
<.ecclesiasticus urn:cts:greekLit:tlg0527.tlg034.1st1K-grc1.44.1>	αἰνέσωμεν δὴ ἄνδρας ἐνδόξους καὶ τοὺς πατέρας ἡμῶν τῆ γενέσει.
<.ecclesiasticus urn:cts:greekLit:tlg0527.tlg034.1st1K-grc1.44.2>	πολλὴν δόξαν ἔκτισεν ὁ κύριος ἐν αὐτοῖς, τῆ μεγαλωσύνῃ αὐτοῦ ἀπ’ αἰῶνος.
<.ecclesiasticus urn:cts:greekLit:tlg0527.tlg034.1st1K-grc1.44.3>	κυριεύοντες ἐν ταῖς βασιλείαις αὐτῶν, καὶ ἄνδρες ὀνομαστοὶ ἐν δυνάμει· βουλεύοντες ἐν συνέσει αὐτῶν, ἀπηγγελκότες ἐν προφητείαις·
<.ecclesiasticus urn:cts:greekLit:tlg0527.tlg034.1st1K-grc1.44.4>	ἡγούμενοι λαοῦ ἐν διαβουλίοις καὶ ἐν συνέσει γραμματείας λαοῦ·
<.ecclesiasticus urn:cts:greekLit:tlg0527.tlg034.1st1K-grc1.44.5>	σοφοὶ λόγοι ἐν παιδείᾳ αὐτῶν· ἐκζητοῦντες μέλη μουσικῶν, καὶ διηγούμενοι ἔπη ἐν γραφῆ·
<.ecclesiasticus urn:cts:greekLit:tlg0527.tlg034.1st1K-grc1.44.6>	ἄνδρες πλούσιοι κεχορηγημένοι ἐν ἰσχύι, εἰρηνεύοντες ἐν κατοικίαις αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.44.7>	πάντες οὗτοι ἐν γενεαῖς ἐδο- ξάσθησαν, καὶ ἐν ταῖς ἡμέραις αὐτῶν καύχημα.
<.ecclesiasticus urn:cts:greekLit:tlg0527.tlg034.1st1K-grc1.44.8>	εἰσὶν αὐτῶν οἳ κατέλιπον ὄνομα, τοῦ ἐκδιηγήσασθαι ἐπαίνους,
<.ecclesiasticus urn:cts:greekLit:tlg0527.tlg034.1st1K-grc1.44.9>	καὶ εἰσὶν ὧν οὐκ ἔστι μνημόσυνον, καὶ ἀπώλοντο ὡς οὐχ ὑπάρχοντες, καὶ ἐγένοντο ὡς οὐ γεγονότες καὶ τὰ τέκνα αὐτῶν μετ’ αὐτούς.
<.ecclesiasticus urn:cts:greekLit:tlg0527.tlg034.1st1K-grc1.44.10>	ἀλλ’ ἢ οὗτοι ἄνδρες ἐλέους, ὧν αἱ δικαιοσύναι αὐτῶν οὐκ ἐπελήσθησαν·
<.ecclesiasticus urn:cts:greekLit:tlg0527.tlg034.1st1K-grc1.44.11>	μετὰ τοῦ σπέρματος αὐτῶν διαμένει, ἀγαθὴ κληρονομία ἔκγονα αὐτῶν ἐν ταῖς διαθήκαις·
<.ecclesiasticus urn:cts:greekLit:tlg0527.tlg034.1st1K-grc1.44.12>	ἐν διαθήκαις ἔστι τὸ σπέρμα αὐτῶν, καὶ τὰ τέκνα αὐτῶν δι’ αὐτούς,
<.ecclesiasticus urn:cts:greekLit:tlg0527.tlg034.1st1K-grc1.44.13>	ἕως αἰῶνος μένει σπέρμα αὐτῶν, καὶ ἡ δόξα αὐτῶν οὐκ ἐξαλειφθήσεται·
<.ecclesiasticus urn:cts:greekLit:tlg0527.tlg034.1st1K-grc1.44.14>	τὰ σώματα αὐτῶν ἐν εἰρήνη ἐτάφη, καὶ τὸ ὄνομα αὐτῶν ζῆ εἰς γενεὰν καὶ γενεάν·
<.ecclesiasticus urn:cts:greekLit:tlg0527.tlg034.1st1K-grc1.44.15>	σοφίαν αὐτῶν διηγήσονται λαοί, καὶ τὸν ἔπαινον αὐτῶν ἐξαγγέλλει ἐκκλησία.
<.ecclesiasticus urn:cts:greekLit:tlg0527.tlg034.1st1K-grc1.44.16>	᾿Ενὼχ εὐηρέστησε Κυρίῳ θεῷ καὶ μετετέθη, ὑπόδειγμα μετανοίας ταῖς γενεαῖς.
<.ecclesiasticus urn:cts:greekLit:tlg0527.tlg034.1st1K-grc1.44.17>	Νῶε εὑρέθη τέλειος δίκαιος, ἐν καιρῷ ὀργῆς ἐγένετο ἀντάλλαγμα·
<.ecclesiasticus urn:cts:greekLit:tlg0527.tlg034.1st1K-grc1.44.18>	διὰ τοῦτο ἐγένετο ὁ κατακλυσμός, καὶ διαθῆκαι αἰῶνος ἐστάθησαν πρὸς αὐτόν, ἵνα μὴ ἐξαλειφθῇ κατακλυσμῷ πᾶσα σάρξ.
<.ecclesiasticus urn:cts:greekLit:tlg0527.tlg034.1st1K-grc1.44.19>	᾿Αβραὰμ μέγας πατὴρ πλήθους ἐθνῶν, καὶ οὐχ εὑρέθη ὅμοιος ἐν τῇ
<.ecclesiasticus urn:cts:greekLit:tlg0527.tlg034.1st1K-grc1.44.20>	δόξῃ αὐτοῦ, ὃς συνετήρησε νόμον Ὑψίστου καὶ ἐγένετο ἐν διαθήκῃ μετ’ αὐτοῦ, ἐν σαρκὶ αὐτοῦ ἔστησε δια- θήκην, καὶ ἐν πειρασμῷ εὑρέθη πιστός·
<.ecclesiasticus urn:cts:greekLit:tlg0527.tlg034.1st1K-grc1.44.21>	διὰ τοῦτο ἐν ὅρκῳ ἔστησεν αὐτῷ ἐνευλογεῖν ἔθνη ἐν σπέρματι αὐτοῦ, πληθύναι αὐτὸν ὡς χοῦν τῆς γῆς, καὶ κατακληρονομῆσαι αὐτοὺς ἀπὸ θαλάσσης ἕως θαλάσσης καὶ ἀπὸ ποταμοῦ ἕως ἄκρου τῆς γῆς.
<.ecclesiasticus urn:cts:greekLit:tlg0527.tlg034.1st1K-grc1.44.22>	καὶ ἐν τῷ ᾿Ισαᾶκ ἔστησεν οὕτως, διὰ ᾿Αβραὰμ τὸν πατέρα αὐτοῦ, εὐλογίαν πάντων ἀνθρώπων καὶ διαθήκην,
<.ecclesiasticus urn:cts:greekLit:tlg0527.tlg034.1st1K-grc1.44.23.1>	καὶ κατέπαυσεν ἐπὶ κεφαλὴν ᾿Ιακώβ·
<.ecclesiasticus urn:cts:greekLit:tlg0527.tlg034.1st1K-grc1.44.23.2>	ἐπέγνω αὐτὸν ἐν εὐλογίαις αὐτοῦ, καὶ ἔδωκεν αὐτῷ κληρονομίαν· καὶ δῖέ ’στειλε μερίδας αὐτοῦ, ἐν φυλαῖς αἷς ἐμέρισε δώδεκα·
<.ecclesiasticus urn:cts:greekLit:tlg0527.tlg034.1st1K-grc1.45.1>	καὶ ἐξήγαγεν ἐξ αὐτοῦ ἄνδρα ἐλέους, εὑρίσκοντα χάριν ἐν ὀφθαλμοῖς πάσης σαρκός, ἠγαπημένον ὑπὸ θεοῦ καὶ ἀνθρώπων, Μωσῆν οὗ τὸ μνημόσυνον ἐν εὐλογίαις·
<.ecclesiasticus urn:cts:greekLit:tlg0527.tlg034.1st1K-grc1.45.2>	ὡμοίωσεν αὐτὸν δόξη ἁγίων καὶ ἐμεγάλυνεν αὐτὸν ἐν φόβοις ἐχθρῶν.
<.ecclesiasticus urn:cts:greekLit:tlg0527.tlg034.1st1K-grc1.45.3.1>	ἐν λογίοις αὐτοῦ σημεῖα κατέπαυσε, καὶ ἐδόξασεν αὐτὸν κατὰ πρόσωπον βασιλέων·
<.ecclesiasticus urn:cts:greekLit:tlg0527.tlg034.1st1K-grc1.45.3.2>	ἐνετείλατο αὐτῷ πρὸς λαὸν αὐτοῦ, καὶ ἔδειξεν αὐτῷ τῆς δόξης αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.45.4>	ἐν πίστει καὶ πρᾳότητι αὐτοῦ ἡγίασεν αὐτόν,
<.ecclesiasticus urn:cts:greekLit:tlg0527.tlg034.1st1K-grc1.45.5.1>	ἐξελέξατο αὐτὸν ἐκ πάσης σαρκός, ἠκούτισεν αὐτὸν τῆς φωνῆς αὐτοῦ, καὶ εἰσήγαγεν αὐτὸν εἰς τὸν γνόφον,
<.ecclesiasticus urn:cts:greekLit:tlg0527.tlg034.1st1K-grc1.45.5.2>	καὶ ἔδωκεν αὐτῷ κατὰ πρόσωπον ἐντολάς, νόμον ζωῆς καὶ ἐπιστήμης· ἐδίδαξε τὸν ᾿Ιακὼβ διαθήκην καὶ κρίματα αὐτοῦ τὸν ᾿Ισραήλ.
<.ecclesiasticus urn:cts:greekLit:tlg0527.tlg034.1st1K-grc1.45.6>	᾿Ααρῶν ἀνύψωσεν ἅγιον ὅμοιον αὐτῷ, ἀδελφὸν αὐτοῦ, ἐκ φυλῆς Λευί.
<.ecclesiasticus urn:cts:greekLit:tlg0527.tlg034.1st1K-grc1.45.7>	ἔστησεν αὐτῶ διαθήκην αἰῶνος, καὶ ἔδωκεν αὐτῷ ἱερατείαν λαοῦ· ἐμακάρισεν αὐτὸν ἐν εὐκοσμίᾳ, καὶ περιέζωσεν αὐτὸν περιστολὴν δόξης.
<.ecclesiasticus urn:cts:greekLit:tlg0527.tlg034.1st1K-grc1.45.8>	ἐνέδυσεν αὐτὸν συντέλειαν καυ- χήατος, καὶ ἐστερέωσεν αὐτὸν ἐν σκεύεσιν ἰσχύος,
<.ecclesiasticus urn:cts:greekLit:tlg0527.tlg034.1st1K-grc1.45.9.1>	περισκελῆ καὶ ποδήρη καὶ ἐπωμίδα, καὶ ἐκύκλωσεν αὐτὸν ῥοίσκοις, χρυσοῖς κώδωσι πλείστοις κυκλόθεν ἠχῆσαι φωνὴν ἐν βήμασιν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.45.9.2>	ἀκουστὸν ποιῆσαι ἦχον ἐν ναῷ καὶ εἰς μνημόσυνον υἱοῖς λαοῦ αὐτοῦ· στολῇ
<.ecclesiasticus urn:cts:greekLit:tlg0527.tlg034.1st1K-grc1.45.10>	ἁγίᾳ, χρυσῷ καὶ ὑακίνθῳ καὶ πορφύρᾳ, ἔργῳ ποικιλτοῦ, λογείῳ κρίσεως, δήλοις ἀληθείας, κεκλωσμένῳ κόκκῳ,
<.ecclesiasticus urn:cts:greekLit:tlg0527.tlg034.1st1K-grc1.45.11.1>	ἔργῳ τεχνίτου,
<.ecclesiasticus urn:cts:greekLit:tlg0527.tlg034.1st1K-grc1.45.11.2>	λίθοις πολυτελέσι γλύμμασι σφραγῖδος, ἐν δέσει χρυσίου, ἔργῳ λιθουργοῦ, εἰς μνημόσυνον ἐν γραφῇ κεκολαμμένῃ κατὰ ἀριθμὸν υἱῶν ᾿Ισραήλ·
<.ecclesiasticus urn:cts:greekLit:tlg0527.tlg034.1st1K-grc1.45.12>	στέφανον χρυσοῦν ἐπάνω κηδάρεως, ἐκτύπωμα σφραγῖδος ἁγιάσματος, καύχημα τιμῆς, ἔργα ἰσχύος, ἐπιθυμήματα ὀφθαλμῶν κοσμούμενα ὡραῖα.
<.ecclesiasticus urn:cts:greekLit:tlg0527.tlg034.1st1K-grc1.45.13>	πρὸ αὐτοῦ οὐ γέγονε τοιαῦτα, καὶ ἕως αἰῶνος οὐκ ἐνεδύσατο ἀλλογενής, πλὴν τῶν υἱῶν αὐτοῦ μόνον, καὶ τὰ ἔκγονα αὐτοῦ διὰ παντός.
<.ecclesiasticus urn:cts:greekLit:tlg0527.tlg034.1st1K-grc1.45.14>	θυσίαι αὐτῶν ὁλοκαρπωθήσονται καθ’ ἡμέραν ἐνδελεχῶς δίς.
<.ecclesiasticus urn:cts:greekLit:tlg0527.tlg034.1st1K-grc1.45.15.1>	ἐπλήρωσε Μώσης τὰς χεῖρας αὐτοῦ, καὶ ἔχρισεν αὐτὸν ἐλαίῳ ἁγίῳ· ἐγενήθη αὐτῷ εἰς διαθήκην αἰῶνος, καὶ τῷ σπέρματι αὐτοῦ ἐν ἡμέρᾳ οὐρανοῦ,
<.ecclesiasticus urn:cts:greekLit:tlg0527.tlg034.1st1K-grc1.45.15.2>	λειτουργεῖν αὐτῷ ἅμα καὶ ἱερατεύειν, καὶ εὐλογεῖν τὸν λαὸν ἐν τῷ ὀνόματι αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.45.16.1>	ἐξελέξατο αὐτὸν ἀπὸ παντὸς ζῶντος, προσαγαγεῖν κάρπωσιν κυρίῳ·
<.ecclesiasticus urn:cts:greekLit:tlg0527.tlg034.1st1K-grc1.45.16.2>	θυμίαμα καὶ εὐωδίαν εἰς μνημόσυνον, ἐξιλάσκεσθαι περὶ τοῦ λαοῦ.
<.ecclesiasticus urn:cts:greekLit:tlg0527.tlg034.1st1K-grc1.45.17>	ἔδωκεν αὐτῷ ἐντολὰς αὐτοῦ, ἐξουσίαν ἐν διαθήκαις κριμάτων, διδάξαι τὸν ᾿Ιακὼβ τὰ μαρτύρια, καὶ ἐν νόμῳ αὐτοῦ φωτίσαι τὸν ᾿Ισραήλ.
<.ecclesiasticus urn:cts:greekLit:tlg0527.tlg034.1st1K-grc1.45.18.1>	ἐπισυνέστησαν αὐτῷ ἀλλότριοι καὶ ἐζήλωσαν αὐτὸν ἐν τῆ ἐρήμῳ,
<.ecclesiasticus urn:cts:greekLit:tlg0527.tlg034.1st1K-grc1.45.18.2>	ἄνδρες οἱ περὶ Δαθὰν καὶ ᾿Αβειρὼν καὶ ἡ συναγωγὴ Κορὲ ἐν θυμῷ καὶ ὀργῇ.
<.ecclesiasticus urn:cts:greekLit:tlg0527.tlg034.1st1K-grc1.45.19>	εἶδε κύριος καὶ οὐκ εὐδόκησε, καὶ συνετελέσθησαν ἐν θυμῷ ὀργῆς· ἐποίησεν ἐν αὐτοῖς τέρατα καταναλῶσαι ἐν πυρὶ φλογὸς αὐτούς·
<.ecclesiasticus urn:cts:greekLit:tlg0527.tlg034.1st1K-grc1.45.20.1>	καὶ προσέθηκεν ᾿Ααρὼν δόξαν, καὶ ἔδωκεν αὐτῷ κληρονομίαν·
<.ecclesiasticus urn:cts:greekLit:tlg0527.tlg034.1st1K-grc1.45.20.2>	ἀπαρχὴν πρωτογενημάτων ἐμέρισεν αὐτῷ,
<.ecclesiasticus urn:cts:greekLit:tlg0527.tlg034.1st1K-grc1.45.20.3>	ἐν ἐν πρώτοις ἡτοίμασεν ἐν πλησμονῇ· καὶ γὰρ θυσίας Κυρίου φάγωνται,
<.ecclesiasticus urn:cts:greekLit:tlg0527.tlg034.1st1K-grc1.45.21>	ἃς ἔδωκεν αὐτῷ καὶ τῷ σπέρματι αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.45.22>	πλὴν ἐν γῇ λαοῦ οὐ κληρονομήσει, καὶ μερὶς οὐκ ἔστιν αὐτῷ ἐν λαῷ·
<.ecclesiasticus urn:cts:greekLit:tlg0527.tlg034.1st1K-grc1.45.23.1>	αὐτὸς γὰρ μερὶς αὐτοῦ κληρονομίας. καὶ Φινεὲς υἱὸς ᾿Ελεάζαρ τρίτος εἰς δόξαν, ἐν τῷ ζηλῶσαι αὐτὸν ἐν φόβῳ Κυρίου καὶ στῆναι αὐτὸν ἐν τροπῇ λαοῦ,
<.ecclesiasticus urn:cts:greekLit:tlg0527.tlg034.1st1K-grc1.45.23.2>	ἐν ἀγαθότητι προθυμίας ψυχῆς αὐτοῦ· καὶ ἐξιλάσατο περὶ τοῦ ᾿Ισραήλ, διὰ τοῦτο ἔστη αὐτῷ διαθήκη εἰρήνης,
<.ecclesiasticus urn:cts:greekLit:tlg0527.tlg034.1st1K-grc1.45.24.1>	προστάτην ἁγίων καὶ λαῷ αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.45.24.2>	ἵνα αὐτῷ ἦ καὶ τῷ σπέρματι αὐτοῦ ἱερωσύνης μεγαλεῖον εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.45.25>	καὶ διαθήκην τῷ Δαυὶδ υἱῷ ἐκ φυλῆς Ἰούδα, κληρονομία βασιλέως υἱοῦ ἐξ υἱοῦ μόνου· κληρονομία ᾿Ααρὼν καὶ τῷ σπέρματι αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.45.26>	δῴη ὑμῖν σοφίαν ἐν καρδίᾳ ὑμῶν, κρίνειν τὸν λαὸν αὐτοῦ ἐν δικαιοσύνη, ἵνα μὴ ἀφανισθῇ τὰ ἀγαθὰ αὐτῶν, καὶ τὴν δόξαν αὐτοῦ εἰς γενεὰς αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.46.1.1>	κραταιὸς ἐν πολέμῳ Ἰησοῦς ὁ τοῦ Ναυῦ καὶ διάδοχος Μωσῆ ἐν προφητείαις, ὃς ἐγένετο κατὰ τὸ ὄνομα αὐτοῦ μέγας ἐπὶ σωτηρίᾳ ἐκλεκτῶν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.46.1.2>	ἐκδικῆσαι ἐπεγειρομένους ἐχθρούς, ὅπως κατακληρονομήσῃ τὸν ᾿Ισραήλ.
<.ecclesiasticus urn:cts:greekLit:tlg0527.tlg034.1st1K-grc1.46.2>	ὡς ἐδοξάσθη ἐν τῷ ἐπᾶραι χεῖρας αὐτοῦ καὶ ἐν τῷ ἐκτεῖναι ῥομφαίαν ἐπὶ πόλεις.
<.ecclesiasticus urn:cts:greekLit:tlg0527.tlg034.1st1K-grc1.46.3>	τίς πρότερος αὐτοῦ οὕτως ἔστη ; τοὺς γὰρ πολέμους Κυρίου αὐτὸς ἐπήγαγεν.
<.ecclesiasticus urn:cts:greekLit:tlg0527.tlg034.1st1K-grc1.46.4>	οὐχὶ ἐν χειρὶ αὐτοῦ ἀνεπόδισεν ὁ ἥλιος, καὶ μία ἡμέρα ἐγενήθη πρὸς δύο;
<.ecclesiasticus urn:cts:greekLit:tlg0527.tlg034.1st1K-grc1.46.5>	ἐπεκαλέσατο τὸν ὕψιστον δυνάστην ἐν τῷ ἐκθλίψαι αὐτὸν ἐχθροὺς κυκλόθεν· καὶ ἐπήκουσεν αὐτοῦ μέγας Κύριος ἐν λίθοις χαλάζης δυνάμεως κραταιᾶς·
<.ecclesiasticus urn:cts:greekLit:tlg0527.tlg034.1st1K-grc1.46.6>	κατέρραξεν ἐπὶ ἔθνη πόλεμον, καὶ ἐν καταβάσει ἀπώλεσεν ἀνθεστηκότας, ἵνα γνῶσιν ἔθνη πανοπλίαν αὐτῶν, ὅτι ἐναντίον κυρίου ὁ πόλεμος αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.46.7.1>	καὶ γὰρ ἐπηκολούθησεν ὀπίσω Δυνάστου, καὶ ἐν ἡμέρᾳ Μώσεως ἑ ποίησεν ἔλεος, αὐτὸς καὶ Χαλὲβ υἱὸς ᾿Ιεφονῆ ἀντιστῆναι ἐναντίον ἐκκλησίας,
<.ecclesiasticus urn:cts:greekLit:tlg0527.tlg034.1st1K-grc1.46.7.2>	κωλῦσαι λαὸν ἀπὸ ἁμαρτίας, καὶ κοπάσαι γογγυσμὸν πονηρίας.
<.ecclesiasticus urn:cts:greekLit:tlg0527.tlg034.1st1K-grc1.46.8>	καὶ αὐτοὶ δύο ὄντες διεσώθησαν ἀπὸ ἑξακοσίων χιλιάδων πεζῶν,
<.ecclesiasticus urn:cts:greekLit:tlg0527.tlg034.1st1K-grc1.46.9>	εἰσαγαγεῖν αὐτοὺς εἰς κληρονομίαν, εἰς γῆν ῥέουσαν γάλα καὶ μέλι· καὶ ἔδωκεν ὁ κύριος τῷ Χαλὲβ ἰσχύν, καὶ ἕως γήρου διέμεινεν αὐτῷ, καὶ ἐπιβῆναι αὐτὸν ἐπὶ τὸ ὕψος τῆς γῆς, καὶ τὸ σπέρμα αὐτοῦ κατέσχε κληρονομίαν·
<.ecclesiasticus urn:cts:greekLit:tlg0527.tlg034.1st1K-grc1.46.10>	ὅπως ἴδωσι πάντες οἱ υἱοὶ ᾿Ισραὴλ ὅτι καλὸν τὸ πορεύεσθαι ὀπίσω τοῦ κυρίου.
<.ecclesiasticus urn:cts:greekLit:tlg0527.tlg034.1st1K-grc1.46.11>	καὶ οἱ κριταί, ἕκαστος τῷ αὐτοῦ ὀνόματι, ὅσων οὐκ ἐξεπόρνευσεν ἡ καρδία καὶ ὅσοι οὐκ ἀπερτράφησαν ἀπὸ τοῦ κυρίου, καὶ τὸ μνημόσυνον αὐτῶν ἐν εὐλογίαις·
<.ecclesiasticus urn:cts:greekLit:tlg0527.tlg034.1st1K-grc1.46.12>	τὰ ὀστᾶ αὐτῶν ἀναθάλοι ἐπὶ τοῦ τόπου αὐτῶν, καὶ τὸ ὄνομα αὐτῶν ἀντικαταλλασσόμενον ἐν υἱοῖς δεδοξασμένων αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.46.13>	ἠγαπημένος ὑπὸ Κυρίου αὐτοῦ Σαμουήλ, προφήτης κυρίου κατέστησε βασιλείας, καὶ ἔχρισεν ἄρχοντας ἐπὶ τὸν λαὸν αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.46.14>	ἐν νόμῳ κυρίου ἔκρινε συναγωγήν, καὶ ἐπεσκέψατο κύριος τὸν ᾿Ιακώβ.
<.ecclesiasticus urn:cts:greekLit:tlg0527.tlg034.1st1K-grc1.46.15>	ἐν πίστει αὐτοῦ ἠκριβάσθη προφήτης, καὶ ἐγνώσθη ἐν ῥήματι αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.46.16>	καὶ ἐπεκαλέσατο τὸν κύριον δυνάστην, ἐν τῷ θλίψαι αὐτὸν ἐχθροὺς αὐτοῦ κυκλόθεν, ἐν προσφορᾷ ἀνδρὸς γαλαβηνοῦ.
<.ecclesiasticus urn:cts:greekLit:tlg0527.tlg034.1st1K-grc1.46.17.1>	καὶ ἐβρόντησεν ἀπὸ οὐρανοῦ ὁ κύριος,
<.ecclesiasticus urn:cts:greekLit:tlg0527.tlg034.1st1K-grc1.46.17.2>	καὶ ἐν ἤχῳ μεγάλῳ βροντῆς ἀκουστὴν ἐποίησε τὴν φωνὴν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.46.18>	καὶ ἐξέτριψεν ἡγουμένους Τυρίων καὶ πάντας ἄρχοντας Φυλιστιείμ.
<.ecclesiasticus urn:cts:greekLit:tlg0527.tlg034.1st1K-grc1.46.19.1>	καὶ πρὸ καιροῦ κοιμήσεως αἰῶνος ἐπεμαρτύρατο ἔναντι κυρίου καὶ χριστοῦ αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.46.19.2>	χρήματα καὶ ἕως ὑποδημάτων ἀπὸ πάσης σαρκὸς οὐκ εἴληφα·
<.ecclesiasticus urn:cts:greekLit:tlg0527.tlg034.1st1K-grc1.46.20>	καὶ οὐκ ἐνεκάλεσεν αὐτῷ ἄνθρωπος. καὶ μετὰ τὸ ὑπνῶσαι αὐτὸν προεφήτευσε καὶ ὑπέδειξε βασιλεῖ τὴν τελευτὴν αὐτοῦ, καὶ ἀνύψωσεν ἐκ γῆς τὴν φωνὴν αὐτοῦ, ἐν προφητείᾳ ἐξαλεῖψαι ἀνομίαν λαοῦ.
<.ecclesiasticus urn:cts:greekLit:tlg0527.tlg034.1st1K-grc1.47.1>	καὶ μετὰ τοῦτο ἀνέστη Νάθαν ὁ προφήτης ἐν ἡμέραις Δαυίδ.
<.ecclesiasticus urn:cts:greekLit:tlg0527.tlg034.1st1K-grc1.47.2>	ὥσπερ στέαρ ἀφωρισμένον ἀπὸ σωτηρίου, οὕτως Δαυὶδ ἀπὸ υἱῶν ᾿Ισραήλ.
<.ecclesiasticus urn:cts:greekLit:tlg0527.tlg034.1st1K-grc1.47.3>	ἐν λέουσιν λέουσιν ὡς ἐν ἐρίφοις, καὶ ἐν ἄρκοις ὡς ἐν ἄρνασι προβάτων.
<.ecclesiasticus urn:cts:greekLit:tlg0527.tlg034.1st1K-grc1.47.4.1>	ἐν νεότητι αὐτοῦ ἀπέκτεινε γίγαντα, καὶ ἐξῆρεν ὀνειδισμὸν ἐκ λαοῦ·
<.ecclesiasticus urn:cts:greekLit:tlg0527.tlg034.1st1K-grc1.47.4.2>	καὶ ἐν τῷ ἐπᾶραι χεῖρα ἐν λίθῳ σφενδόνης καταβαλεῖν γαυρίαμα τοῦ Γολιάθ, ἐπεκαλέσατο γὰρ κύριον ὕψιστον,
<.ecclesiasticus urn:cts:greekLit:tlg0527.tlg034.1st1K-grc1.47.5>	καὶ ἔδωκεν ἐν τῆ δεξιᾷ αὐτοῦ κράτος, ἐξᾶραι ἄνθρωπον δυνατὸν ἐν πολέμῳ, ἀνυψῶσαι κέρας λαοῦ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.47.6>	οὕτως ἐν μυριάσιν ἐδόξασεν αὐτόν, καὶ ᾔνεσεν αὐτὸν ἐν εὐλογίαις Κυρίου, ἐν τῷ φέρεσθαι αὐτῷ διάδημα δόξης·
<.ecclesiasticus urn:cts:greekLit:tlg0527.tlg034.1st1K-grc1.47.7>	ἐξέτριψε γὰρ ἐχθροὺς κυκλόθεν, καὶ ἐξουδένωσε Φυλιστιεὶμ τοὺς ὑπεναντίους, ἕως σήμερον συνέτριψεν αὐτῶν κέρας·
<.ecclesiasticus urn:cts:greekLit:tlg0527.tlg034.1st1K-grc1.47.8.1>	ἐν παντὶ ἔργῳ αὐτοῦ ἔδωκεν ἐξομολόγησιν·
<.ecclesiasticus urn:cts:greekLit:tlg0527.tlg034.1st1K-grc1.47.8.2>	ἁγίῳ Ὑψίστῳ ῥήματι δόξης ἐν πάση καρδίᾳ αὐτοῦ ὕμνησε*.
<.ecclesiasticus urn:cts:greekLit:tlg0527.tlg034.1st1K-grc1.47.9>	καὶ ἔστησε ψαλμῳδοὺς κατέναντι θυσιαστηρίου, καὶ ἐξήχους αὐτοῦ γλυκαίνειν μέλη, καὶ καθ’ ἡμέραν αἰνέσουσιν ἐν ᾠδαῖς αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.47.10>	ἔδωκεν ἐν ταῖς ἑορταῖς εὐπρέπειαν, καὶ ἐκόσμησε καιροὺς μέχρι συντελείας, ἐν τῷ αἰνεῖν αὐτοὺς τὸ ἅγιον αὐτοῦ ὄνομα, καὶ ἀπὸ πρωίας ἠχεῖν τὸ ἁγίασμα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.47.11>	κύριος ἀφεῖλε τὰς ἁμαρτίας αὐτοῦ, καὶ ἀνύψωσεν εἰς αἰῶνας τὸ κέρας αὐτοῦ, καὶ ἔδωκεν αὐτῷ διαθήκην βασιλείας καὶ θρόνον δόξης ἐν τῷ ᾿Ισραήλ.
<.ecclesiasticus urn:cts:greekLit:tlg0527.tlg034.1st1K-grc1.47.12>	μετὰ τοῦτον ἀνέστη υἱὸς ἐπιστήμων, καὶ δι’ αὐτὸν κατέλυσεν ἐν πλατυσμῷ.
<.ecclesiasticus urn:cts:greekLit:tlg0527.tlg034.1st1K-grc1.47.13.1>	Σολομῶν ἐβασίλευσεν ἐν ἡμέραις εἰρήνης καὶ ἐδοξάσθη, ὡς ὁ θεὸς κατέπαυσε κυκλόθεν αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.47.13.2>	ἵνα στήσῃ οἶκον ἐπ’ ὀνόματι αὐτοῦ καὶ ἑτοιμάσῃ ἁγίασμα εἰς τὸν αἰῶνα.
<.ecclesiasticus urn:cts:greekLit:tlg0527.tlg034.1st1K-grc1.47.14>	ὡς ἐσοφίσθη ἐν νεότητι αὐτοῦ καὶ ἐνεπλήσθη ὡς ποταμὸς συνέσεως.
<.ecclesiasticus urn:cts:greekLit:tlg0527.tlg034.1st1K-grc1.47.15>	γῆν ἐπεκάλυψεν ἡ ψυχή σου πᾶσαν, καὶ ἐνέπλησε παραβολαῖς αἰνιγμάτων·
<.ecclesiasticus urn:cts:greekLit:tlg0527.tlg034.1st1K-grc1.47.16>	εἰς νήσους πόρρω ἀφίκετο τὸ ὄνομά σου, καὶ ἠγάπησεν ἐν τῇ εἰρήνῃ σου·
<.ecclesiasticus urn:cts:greekLit:tlg0527.tlg034.1st1K-grc1.47.17>	ἐν ᾠδαῖς καὶ παροιμίαις καὶ παραβολαῖς καὶ ἑρμηνείαις ἀπεθαύμασαν αἱ χῶραι·
<.ecclesiasticus urn:cts:greekLit:tlg0527.tlg034.1st1K-grc1.47.18>	ἐν ὀνόματι κυρίου τοῦ θεοῦ πάσης τῆς γῆς τοῦ ἐπικαλεσαμένου σου θεοῦ ᾿Ισραήλ· συνήγαγες ὡς κασσίτηρον τὸ χρυσίον, καὶ ὡς μόλυβον ἐπλήθυνας τὸ ἀργύριον.
<.ecclesiasticus urn:cts:greekLit:tlg0527.tlg034.1st1K-grc1.47.19>	παρενέκλινας τὰ σπλάγχνα σὺν γυναιξί, καὶ ἐνεξουσιάσθης ἐν τῷ σώματί σου.
<.ecclesiasticus urn:cts:greekLit:tlg0527.tlg034.1st1K-grc1.47.20>	ἔδωκας μῶμον ἐν τῇ δόξῃ σου, καὶ ἐβεβήλωσας τὸ σπέρμα σου, ἐπαγαγεῖν ὀργὴν ἐπὶ τὰ τέκνα σου, καὶ κατανυγῆναι ἐπὶ τῆ ἀφροσύνη σου,
<.ecclesiasticus urn:cts:greekLit:tlg0527.tlg034.1st1K-grc1.47.21>	γενέσθαι δίχα τυραννίδος καὶ ἐξ Ἐφραὶμ ἄρξαι βασιλείαν ἀπειθῆ.
<.ecclesiasticus urn:cts:greekLit:tlg0527.tlg034.1st1K-grc1.47.22.1>	ὁ δὲ κύριος ἰὸς οὐ μὴ καταλίπῃ τὸ ἔλεος αὐτοῦ, καὶ οὐ μὴ διαφθαρῇ ἀπὸ τῶν ἔργων αὐτοῦ, οὐδ’ οὐ μὴ ἐξαλείψῃ ἐκλεκτοῦ αὐτοῦ ἔκγονα, καὶ σπέρμα τοῦ ἀγαπήσαντος αὐτὸν οὐ μὴ ἐξάρῃ·
<.ecclesiasticus urn:cts:greekLit:tlg0527.tlg034.1st1K-grc1.47.22.2>	καὶ τῷ ᾿Ιακὼβ ἔδωκε κατάλειμμα, καὶ τῷ Δαυὶδ ἐξ αὐτοῦ ῥίζαν.
<.ecclesiasticus urn:cts:greekLit:tlg0527.tlg034.1st1K-grc1.47.23.1>	καὶ ἀνεπαύσατο Σολομῶν μετὰ τῶν πατέρων, καὶ κατέλιπε μετ’ αὐτὸν ἀπὸ τοῦ σπέρματος αὐτοῦ, λαοῦ ἀφροσύνην καὶ ἐλαττούμενον συνέσει, ᾿Ροβοάμ, ὃς ἀπ’ ἔστησε λαὸν ἐκ βουλῆς αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.47.23.2>	καὶ ῾Ιεροβοὰμ υἱὸς Ναβὰτ ὃς ἐξήμαρτε τὸν ᾿Ισραήλ,
<.ecclesiasticus urn:cts:greekLit:tlg0527.tlg034.1st1K-grc1.47.24>	καὶ ἔδωκε τῷ ᾿Εφραὶμ ὁδὸν ἁμαρτίας, καὶ ἐπληθύνθησαν αἱ ἁμαρτίαι αὐτῶν σφόδρα, ἀποστῆσαι αὐτοὺς ἀπὸ τῆς γῆς,
<.ecclesiasticus urn:cts:greekLit:tlg0527.tlg034.1st1K-grc1.47.25>	ἕως ὀργὴ καὶ ἐκδίκησις ἔλθῃ ἐπ’ αὐτούς.
<.ecclesiasticus urn:cts:greekLit:tlg0527.tlg034.1st1K-grc1.48.1>	καὶ ἀνέστη ᾿Ηλίας προφήτης ὡς πῦρ, καὶ ὁ λόγος αὐτοῦ ὡς λαμπὰς ἐκαίετο.
<.ecclesiasticus urn:cts:greekLit:tlg0527.tlg034.1st1K-grc1.48.2>	ὃς ἐπήγαγεν ἐπ’ αὐτοὺς λιμὸν ἰσχυρόν, καὶ τῷ ζήλῳ αὐτοῦ ὠλιγοποίησεν αὐτούς.
<.ecclesiasticus urn:cts:greekLit:tlg0527.tlg034.1st1K-grc1.48.3>	ἐν λόγῳ κυρίου ἀνέσχεν οὐρανόν, καὶ κατήγαγε τρὶς πῦρ ἐξ οὐρανοῦ.
<.ecclesiasticus urn:cts:greekLit:tlg0527.tlg034.1st1K-grc1.48.4>	ὡς ἐδοξάσθης, ᾿Ηλία, ἐν τοῖς θαυμασίοις σου· καὶ τίς ὅμοιός σοι καυχᾶσθαι;
<.ecclesiasticus urn:cts:greekLit:tlg0527.tlg034.1st1K-grc1.48.5>	ὁ ἐγείρας νεκρὸν ἐκ θανάτου καὶ ἐξ ᾅδου ψυχὴν ἐν λόγῳ Ὑψίστου·
<.ecclesiasticus urn:cts:greekLit:tlg0527.tlg034.1st1K-grc1.48.6>	καταγαγὼν βασιλεῖς εἰς ἀπώλειαν καὶ δεδοξασμένους ἀπὸ κλίνης αὐτῶν.
<.ecclesiasticus urn:cts:greekLit:tlg0527.tlg034.1st1K-grc1.48.7>	ὁ ἀκούων ἐν Σινᾶ ἐλεγμὸν κυρίου καὶ ἐν Χωρὴβ κρίματα ἐκδικήσεως.
<.ecclesiasticus urn:cts:greekLit:tlg0527.tlg034.1st1K-grc1.48.8>	ὁ χρίων βασιλεῖς εἰς ἀνταπόδομα, καὶ προφήτας διαδόχους μετ’ αὐτόν.
<.ecclesiasticus urn:cts:greekLit:tlg0527.tlg034.1st1K-grc1.48.9>	ὁ ἀναληφθεὶς ἐν λαίλαπι πυρός, ἐν ἅρματι ἵππων πυρίνων·
<.ecclesiasticus urn:cts:greekLit:tlg0527.tlg034.1st1K-grc1.48.10>	ὁ καταγραφεὶς ἐλεγμοὺς εἰς καιρούς, κοπάσαι ὀργὴν κρίσεως κυρίου πρὸς θυμόν, ἐπιστρέψαι καρδίαν πατρὸς πρὸς υἱὸν καὶ καταστῆσαι φυλὰς ᾿Ιακώβ.
<.ecclesiasticus urn:cts:greekLit:tlg0527.tlg034.1st1K-grc1.48.11>	μακάριοι οἱ ἰδόντες σε καὶ οἱ ἐν ἀγαπήσει κεκοιμημένοι, καὶ γὰρ ἡμεῖς ζωῇ ζησόμεθα.
<.ecclesiasticus urn:cts:greekLit:tlg0527.tlg034.1st1K-grc1.48.12.1>	᾿Ηλίας ὃς ἐσκεπάσθη ἐν λαίλαπι·
<.ecclesiasticus urn:cts:greekLit:tlg0527.tlg034.1st1K-grc1.48.12.2>	καὶ ᾿Ελισσαιὲ ἐνεπλήσθη πνεύματος ἁγίου, καὶ ἐν ἡμέραις αὐτοῦ οὐκ ἐσαλεύθη ἀπὸ ἀρχόντων, καὶ οὐ κατεδυνάστευσεν αὐτὸν οὐδείς.
<.ecclesiasticus urn:cts:greekLit:tlg0527.tlg034.1st1K-grc1.48.13>	πᾶς λόγος οὐχ ὑπερῆρεν αὐτόν, καὶ ἐν κοιμήσει προεφήτευσε τὸ σῶμα αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.48.14>	καὶ ἐν ζωῇ αὐτοῦ ἐποίησε τέρατα, καὶ ἐν τῆ τελευτῇ αὐτοῦ θαυμάσια τὰ ἔργα αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.48.15.1>	ἐν πᾶσι τούτοις οὐ μετενόησεν ὁ λαός, καὶ οὐκ ἀπέστησαν ἀπὸ τῶν ἁμαρτιῶν αὐτῶν,
<.ecclesiasticus urn:cts:greekLit:tlg0527.tlg034.1st1K-grc1.48.15.2>	ἕως προενομεύθησαν ἀπὸ τῆς γῆς αὐτῶν καὶ διεσκορπίσθησαν ἐν πάσῃ τῇ γῇ, καὶ κατελείφθη ὁ λαὸς ὀλιγοστός, καὶ ἄρχων ἐν τῷ οἴκῳ Δαυίδ·
<.ecclesiasticus urn:cts:greekLit:tlg0527.tlg034.1st1K-grc1.48.16>	τινὲς μὲν ἐποίησαν αὐτῶν τὸ ἀρεστόν, τινὲς δὲ ἐπλήθυναν ἁμαρτίας.
<.ecclesiasticus urn:cts:greekLit:tlg0527.tlg034.1st1K-grc1.48.17.1>	᾿Εζεκίας ὠχύρωσε τὴν πόλιν αὐτοῦ, καὶ εἰσήγαγεν εἰς μέσον αὐτῆς ὕδωρ·
<.ecclesiasticus urn:cts:greekLit:tlg0527.tlg034.1st1K-grc1.48.17.2>	ὤρυξεν ἐν σιδήρῳ ἀκρότομον, καὶ ᾠκοδόμησε κρήνας εἰς ὕδατα.
<.ecclesiasticus urn:cts:greekLit:tlg0527.tlg034.1st1K-grc1.48.18>	ἐν ἡμέραις αὐτοῦ ἀνέβη Σενναχηρεὶμ καὶ ἀπέστειλε τὸν ῥαψάκην ἐκ Λαχεῖς καὶ ἀπῆρε χεῖρα αὐτοῦ ἐπὶ Σιῶν, καὶ ἐμεγαλαύχησεν ἐν ὑπερηφανίᾳ αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.48.19>	τότε ἐσαλεύθησαν καρδίαι καὶ χεῖρες αὐτῶν, καὶ ὠδίνησαν ὡς αἱ τίκτουσαι·
<.ecclesiasticus urn:cts:greekLit:tlg0527.tlg034.1st1K-grc1.48.20.1>	καὶ ἐπεκαλέσαντο τὸν κύριον τὸν ἐλεήμονα, ἐκπετάσαντες χεῖρας αὐτῶν πρὸς αὐτόν.
<.ecclesiasticus urn:cts:greekLit:tlg0527.tlg034.1st1K-grc1.48.20.2>	καὶ ὁ ἅγιος ἐξ οὐρανοῦ ἐπήκουσεν αὐτῶν, καὶ ἐλυτρώσατο αὐτοὺς ἐν χειρὶ ῾Ησαίου.
<.ecclesiasticus urn:cts:greekLit:tlg0527.tlg034.1st1K-grc1.48.21>	ἐπάταξε τὴν παρεμβολὴν τῶν ᾿Ασσυρίων, καὶ ἐξέτριψεν αὐτοὺς ὁ ἄγγελος αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.48.22>	ἐποίησε γὰρ ᾿Εζεκίας τὸ ἀρεστὸν κυρίου καὶ ἐνίσχυσεν ὁδοῖς Δαυῖδ τοῦ πατρὸς αὐτοῦ, ὡς ἐνετείλατο Ἠσαίας ὁ προφήτης ὁ μέγας καὶ σεπτὸς ἐν ὁράσει αὐτοῦ.
<.ecclesiasticus urn:cts:greekLit:tlg0527.tlg034.1st1K-grc1.48.23>	ἐν ταῖς ἡμέραις αὐτοῦ ἀνεπόδισεν ὁ ἥλιος, καὶ προσέθηκε ζωὴν βασιλεῖ.
<.ecclesiasticus urn:cts:greekLit:tlg0527.tlg034.1st1K-grc1.48.24>	πνεύματι μεγάλῳ εἶδε τὰ ἔσχατα, καὶ παρεκάλεσε τοὺς πενθοῦντας ἐν Σιῶν·
<.ecclesiasticus urn:cts:greekLit:tlg0527.tlg034.1st1K-grc1.48.25>	ἕως τοῦ αἰῶνος ὑπέδειξε τὰ ἐσόμενα καὶ τὰ ἀπόκρυφα πρὶν ἢ παραγενέσθαι αὐτά.
<.ecclesiasticus urn:cts:greekLit:tlg0527.tlg034.1st1K-grc1.49.1>	μνημόσυνον ᾿Ιωσίου εἰς σύνθεσιν θυμιάματος, ἐσκευασμένῳ ἔργῳ μυρεψοῦ· ἐν παντὶ στόματι ὡς μέλι γλυκανθήσεται, καὶ ὡς μουσικὰ ἐν συμποσίῳ οἴνου.
<.ecclesiasticus urn:cts:greekLit:tlg0527.tlg034.1st1K-grc1.49.2>	αὐτὸς κατευθύνθη ἐν ἐπιστροφῇ λαοῦ, καὶ ἐξῆρε βδελύγματα ἀνομίας.
<.ecclesiasticus urn:cts:greekLit:tlg0527.tlg034.1st1K-grc1.49.3>	κατεύθυνε πρὸς κύριον τὴν καρδίαν αὐτοῦ, ἐν ἡμέραις ἀνόμων κατίσχυσε τὴν εὐσέβειαν.
<.ecclesiasticus urn:cts:greekLit:tlg0527.tlg034.1st1K-grc1.49.4>	πάρεξ Δαυῖδ καὶ ᾿Εζεκίου καὶ ᾿Ιωσίου, πάντες πλημμέλειαν ἐπλημμέλησαν· κατέλιπον γὰρ τὸν νόμον τοῦ ὑψίστου, οἱ βασιλεῖς Ἰούδα ἐξέλιπον.
<.ecclesiasticus urn:cts:greekLit:tlg0527.tlg034.1st1K-grc1.49.5>	ἔδωκε τὸ κέρας αὐτῶν ἑτέροις καὶ τὴν δόξαν αὐτῶν ἔθνει ἀλλοτρίῳ·
<.ecclesiasticus urn:cts:greekLit:tlg0527.tlg034.1st1K-grc1.49.6>	ἐνέπρησαν ἐκλεκτὴν πόλιν ἁγιάσματος, καὶ ἠρήμωσαν τὰς ὁδοὺς αὐτῆς ἐν χειρὶ ῾Ιερεμίου,
<.ecclesiasticus urn:cts:greekLit:tlg0527.tlg034.1st1K-grc1.49.7.1>	ἐκάκωσαν ὦσαν γὰρ αὐτόν.
<.ecclesiasticus urn:cts:greekLit:tlg0527.tlg034.1st1K-grc1.49.7.2>	καὶ αὐτὸς ἐν μήτρᾳ ἡγιάσθη προφήτης, ἐκριζοῦν καὶ κακοῦν καὶ ἀπολλύειν, ὡσαύτως οἰκοδομεῖν καὶ καταφυτεύειν·
<.ecclesiasticus urn:cts:greekLit:tlg0527.tlg034.1st1K-grc1.49.8>	᾿Ιεζεκιήλ, ὃς εἶδεν ὅρασιν δόξης, ἣν ὑπέδειξεν αὐτῷ ἐφ’ ἅρματος χερουβίμ.
<.ecclesiasticus urn:cts:greekLit:tlg0527.tlg034.1st1K-grc1.49.9>	καὶ γὰρ ἐμνήσθη τῶν ἐχθρῶν ἐν ὄμβρῳ, καὶ κατώρθωσε τοὺς εὐθύνοντας ὁδούς.
<.ecclesiasticus urn:cts:greekLit:tlg0527.tlg034.1st1K-grc1.49.10>	καὶ τῶν δώδεκα προφητῶν εἴη τὸ μνημόσυνον ἐν εὐλογίαις.
<.ecclesiasticus urn:cts:greekLit:tlg0527.tlg034.1st1K-grc1.49.11>	πῶς μεγαλύνομεν τὸν Ζοροβάβελ; καὶ αὐτὸς ὡς σφραγὶς ἐπὶ δεξιᾶς χειρός· οὕτως Ἰησοῦς υἱὸς ᾿Ιωσεδέκ·
<.ecclesiasticus urn:cts:greekLit:tlg0527.tlg034.1st1K-grc1.49.12>	οἳ ἐν ἡμέραις αὐτῶν ᾠκοδόμησαν οἶκον καὶ ἀνύψωσαν ναὸν ἅγιον κυρίῳ ἡτοιμασμένον εἰς δόξαν αἰῶνος.
<.ecclesiasticus urn:cts:greekLit:tlg0527.tlg034.1st1K-grc1.49.13>	καὶ ἐν ἐκλεκτοῖς ἦν Νεεμίας, οὗ ἐπὶ πολὺ τὸ μνημόσυνον αὐτοῦ, τοῦ ἐγείραντος ἡμῖν τείχη πεπτωκότα, καὶ στήσαντος πύλας καὶ μοχλούς, καὶ ἀνεγείραντος τὰ οἰκόπεδα ἡμῶν.
<.ecclesiasticus urn:cts:greekLit:tlg0527.tlg034.1st1K-grc1.49.14>	οὐδεὶς ἐκτίσθη τοιοῦτος ἐπὶ τῆς γῆς, οἷος ᾿Ενώχ, καὶ γὰρ ἀνελήφθη ἀπὸ τῆς γῆς·
<.ecclesiasticus urn:cts:greekLit:tlg0527.tlg034.1st1K-grc1.49.15>	οὐδὲ ὡς ᾿Ιωσὴφ ἐγεννήθη ἀνήρ, ἡγούμενος ἀδελφῶν, στήριγμα λαοῦ, καὶ τὰ ὀστᾶ αὐτοῦ ἐπεσκέπη ὑπὸ κυρίου.
<.ecclesiasticus urn:cts:greekLit:tlg0527.tlg034.1st1K-grc1.50.1>	Σῆμ’ καὶ Σὴθ ἐν ἀνθρώποις ἐδοξάσθησαν καὶ ὑπὲρ πᾶν ἐν τῇ κτίσει ᾿Αδάμ. Σίμων ὁ ᾿Ονίου ὁ ἱερεὺς ὁ μέγας, ὃς ἐν τῆ ζωῇ αὐτοῦ ὑπέρραψεν οἶκον, καὶ ἐν ταῖς ἡμέραις αὐτοῦ ἐστερέωσε λαόν.
<.ecclesiasticus urn:cts:greekLit:tlg0527.tlg034.1st1K-grc1.50.2>	καὶ ἐπ’ αὐτῷ ἐθεμελιώθη ὕψος διπλοῦν, ἀνάλημμα ὑψηλὸν περίβολον ἱεροῦ.
<.ecclesiasticus urn:cts:greekLit:tlg0527.tlg034.1st1K-grc1.50.3>	ἐν ἡμέραις αὐτοῦ ἠλαττώθη δοχεῖα ὑδάτων, χαλκὸς ὡσεὶ θαλάσσης τὸ περίμετρον·
<.ecclesiasticus urn:cts:greekLit:tlg0527.tlg034.1st1K-grc1.50.4>	ὁ φροντίζων τοῦ λαοῦ αὐτοῦ ἀπὸ πτώσεως, καὶ ἐνισχύσας πόλιν καὶ πολιορκήσας.
<.ecclesiasticus urn:cts:greekLit:tlg0527.tlg034.1st1K-grc1.50.5>	ἐδοξάσθης ἐν περιστροφῇ λαοῦ, ἐν ἐξόδῳ οἴκου καταπετάσματος.
<.ecclesiasticus urn:cts:greekLit:tlg0527.tlg034.1st1K-grc1.50.6>	ὡς ἀστὴρ ἑωθινὸς ἐν μέσῳ νεφελῶν, ὡς σελήνη πλήρης ἐν ἡμέραις αὐτῆς, καὶ ὡς τόξον φωτίζον νε- φέλας δόξης·
<.ecclesiasticus urn:cts:greekLit:tlg0527.tlg034.1st1K-grc1.50.7>	ὡς ἥλιος ἐκλάμπων ἐπὶ ναὸν Ὑψίστου, ὡς ὄνθος ῥόδων ἐν ἡμέραις νέων·
<.ecclesiasticus urn:cts:greekLit:tlg0527.tlg034.1st1K-grc1.50.8>	ὡσεὶ κρίνα ἐπ’ ἐξόδῳ ὕδατος, ὡς βλαστὸς λιβάνου ἐν ἡμέραις θέρους·
<.ecclesiasticus urn:cts:greekLit:tlg0527.tlg034.1st1K-grc1.50.9>	ὡς πῦρ καὶ λίβανος ἐπὶ πυρείου· ὡς σκεῦος χρυσίου ὁλοσφύρατον κεκοσμημένον παντὶ λίθῳ πολυτελεῖ·
<.ecclesiasticus urn:cts:greekLit:tlg0527.tlg034.1st1K-grc1.50.10>	ὡς ἐλαία εὐπρεπὴς ἀναθάλλουσα καρπούς, καὶ ὡς κυπάρισσος ὑψουμένη νεφέλαις.
<.ecclesiasticus urn:cts:greekLit:tlg0527.tlg034.1st1K-grc1.50.11.1>	ἐν τῷ ἀναλαμβάνειν αὐτὸν στολὴν δόξης, καὶ ἐνδιδύσκεσθαι αὐτὸν συντέλειαν καυχήματος·
<.ecclesiasticus urn:cts:greekLit:tlg0527.tlg034.1st1K-grc1.50.11.2>	ἐν ἀναβάσει θυσιαστηρίου ἁγίου, ἐδόξασε περιβολὴν ἁγιάσματος·
<.ecclesiasticus urn:cts:greekLit:tlg0527.tlg034.1st1K-grc1.50.12>	ἐν δὲ τῷ δέχεσθαι μέλη ἐκ χειρὸς ἱερέων, καὶ αὐτὸς ἑστὼς παρ’ ἐσχάραν βωμοῦ, κυκλόθεν αὐτοῦ στέφανος ἀδελφῶν, ὡς βλάστημα κέδρων ἐν τῷ Λιβάνῳ, καὶ ἐκύκλωσαν αὐτὸν ὡς στελέχη φοινίκων, καὶ πάντες οἱ υἱοὶ ᾿Ααρὼν ἐν δόξη αὐτῶν,
<.ecclesiasticus urn:cts:greekLit:tlg0527.tlg034.1st1K-grc1.50.13>	καὶ προσφορὰ κυρίου ἐν χερσὶν αὐτῶν ἔναντι πάσης ἐκκλησίας ᾿Ισραήλ, καὶ συντέλειαν λειτουργῶν ἐπὶ βωμοῦ,
<.ecclesiasticus urn:cts:greekLit:tlg0527.tlg034.1st1K-grc1.50.14>	κοσμῆσαι προσφορὰν Ὑψίστου παντοκράτορος·
<.ecclesiasticus urn:cts:greekLit:tlg0527.tlg034.1st1K-grc1.50.15>	ἐξέτεινεν ἐπὶ σπονδείου χεῖρας αὐτοῦ, καὶ ἔσπεισεν ἐξ αἵματος σταφυλῆς, ἐξέχεεν ἐπὶ θεμέλια θυσιαστηρίου ὀσμὴν εὐωδίας Ὑψίστῳ παμβασιλεῖ.
<.ecclesiasticus urn:cts:greekLit:tlg0527.tlg034.1st1K-grc1.50.16>	τότε ἀνέκραγον οἱ υἱοὶ ᾿Ααρών, ἐν σάλπιγξιν ἐλαταῖς ἤχησαν, ἀκουστὴν ἐποίησαν φωνὴν μεγάλην εἰς μνημόσυνον ἔναντι Ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.50.17.1>	τότε πᾶς ὁ λαὸς κοινῇ κατέσπευσε, καὶ ἔπεσον ἐπὶ πρόσωπον ἐπὶ τὴν γῆν,
<.ecclesiasticus urn:cts:greekLit:tlg0527.tlg034.1st1K-grc1.50.17.2>	προσκυνῆσαι τῷ κυρίῳ αὐτῶν παντοκράτορι θεῷ ὑψίστῳ·
<.ecclesiasticus urn:cts:greekLit:tlg0527.tlg034.1st1K-grc1.50.18>	καὶ ἤνεσαν οἱ ψαλμῳδοὶ φωναῖς αὐτῶν, ἐν πλείστῳ ἤχῳ ἐγλυκάνθη μέλος· καὶ ἐδεήθη ὁ λαὸς κυρίου ὑψίστου ἐν προσευχῇ
<.ecclesiasticus urn:cts:greekLit:tlg0527.tlg034.1st1K-grc1.50.19>	κατέναντι τοῦ ἐλεήμονος, ἕως συνετελέσθη ὁ κόσμος κυρίου καὶ τὴν λειτουργίαν αὐτοῦ ἐτελείωσαν.
<.ecclesiasticus urn:cts:greekLit:tlg0527.tlg034.1st1K-grc1.50.20>	τότε καταβὰς ἐπῆρε χεῖρας αὐτοῦ ἐπὶ πάσαν ἐκκλησίαν υἱῶν ᾿Ισραήλ, δοῦναι εὐλογίαν κυρίου ἐκ χειλέων αὐτοῦ, καὶ ἐν ὀνόματι αὐτοῦ καυχήσασθαι·
<.ecclesiasticus urn:cts:greekLit:tlg0527.tlg034.1st1K-grc1.50.21>	καὶ ἐδευτέρωσαν ἐν προσκυνήσει ἐπιδέξασθαι τὴν εὐλογίαν παρὰ Ὑψίστου.
<.ecclesiasticus urn:cts:greekLit:tlg0527.tlg034.1st1K-grc1.50.22>	καὶ νῦν εὐλογήσατε τὸν θεὸν πάντων τὸν μεγάλα ποιοῦντα μόνον πάντη, τὸν ὑψοῦντα ἡμέρας ἡμῶν ἐκ μήτρας καὶ ποιοῦντα μεθ’ ἡμῶν κατὰ τὸν ἔλεον αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.50.23>	καὶ γενέσθαι εἰρήνην ἐν ἡμέραις ἡμῶν, ἐν ᾿Ισραὴλ κατὰ τὰς ἡμέρας τοῦ αἰῶνος, ἐμπιστεῦσαι μεθ’ ἡμῶν τὸν ἔλεον αὐτοῦ,
<.ecclesiasticus urn:cts:greekLit:tlg0527.tlg034.1st1K-grc1.50.24>	καὶ ἐν ταῖς ἡμέραις ἡμῶν λυτρωσάσθω ἡμᾶς.
<.ecclesiasticus urn:cts:greekLit:tlg0527.tlg034.1st1K-grc1.50.25>	ἐν δυσὶν ἔθνεσι προσώχθισεν ἡ ψυχή μου, καὶ τὸ τρίτον οὐκ ἔστιν ἔθνος·
<.ecclesiasticus urn:cts:greekLit:tlg0527.tlg034.1st1K-grc1.50.26>	οἱ καθήμενοι ἐν ὄρει Σαμαρείας, καὶ ἄνδρες οἱ κατοικουντες Φυλιστιείμ, καὶ λαὸς μωρὸς ὁ κατοικῶν ἐν Σικίμοις.
<.ecclesiasticus urn:cts:greekLit:tlg0527.tlg034.1st1K-grc1.50.27>	παιδείαν συνέσεως καὶ ἐπιστήμης ἐχάραξα ἐν τῷ βιβλίῳ τούτῳ, Ἰησοῦς ὁ υἱὸς Σιρὰχ ὁ ῾Ιεροσολυμίτης, ὃς ἀνώμβρισε σοφίαν ἀπὸ καρδίας.
<.ecclesiasticus urn:cts:greekLit:tlg0527.tlg034.1st1K-grc1.50.28>	μακάριος ὃς ἐν τούτοις ἀναστραφήσεται, καὶ ὁ θεὶς αὐτὰ ἐπὶ καρδίαν ἑαυτοῦ σοφισθήσεται·
<.ecclesiasticus urn:cts:greekLit:tlg0527.tlg034.1st1K-grc1.50.29.1>	ἐὰν γὰρ ποιήση αὐτά, πρὸς πάντα ἰσχύσει· ὅτι φῶς Κυρίου τὸ ἴχνος αὐτοῦ, καὶ τοῖς εὐσεβέσιν ἔδωκε σοφίαν.
<.ecclesiasticus urn:cts:greekLit:tlg0527.tlg034.1st1K-grc1.50.29.2>	εὐλογητὸς Κύριος εἰς τὸν αἰῶνα· γένοιτο γένοιτο.
<.ecclesiasticus urn:cts:greekLit:tlg0527.tlg034.1st1K-grc1.51.1.1>	Προσευχὴ Ἰησοῦ υἱοῦ Σιράχ.
<.ecclesiasticus urn:cts:greekLit:tlg0527.tlg034.1st1K-grc1.51.1.2>	ἐξομολογήσομαί σοι, κύριε βασιλεῦ, καὶ αἰνέσω σε θεὸν τὸν σωτῆρά μου,
<.ecclesiasticus urn:cts:greekLit:tlg0527.tlg034.1st1K-grc1.51.2>	ἐξομολογοῦμαι τῷ ὀνόματί σου, ὅτι σκεπαστὴς καὶ βοηθὸς ἐγένου μοι, καὶ ἐλυτρώσω τὸ σῶμά μου ἐξ ἀπωλείας καὶ ἐκ παγίδος διαβολῆς γλώσσης, ἀπὸ χειλέων ἐργαζομένων ψεῦδος, καὶ ἔναντι τῶν ἀνθεστηκότων μοι ἐγένου βοηθός, καὶ ἐλυτρώσω με κατὰ τὸ πλῆθος τοῦ ἐλέους τοῦ ὀνόματός σου ἐκ βρυγμῶν ἕτοιμον εἰς βρῶμα·
<.ecclesiasticus urn:cts:greekLit:tlg0527.tlg034.1st1K-grc1.51.3>	ἐκ χειρὸς ζητούντων τὴν ψυχήν μου, ἐκ πλείονων θλίψεων ὧν ἔσχον,
<.ecclesiasticus urn:cts:greekLit:tlg0527.tlg034.1st1K-grc1.51.4>	ἀπὸ πνιγμοῦ πυρὸς κυκλόθεν·
<.ecclesiasticus urn:cts:greekLit:tlg0527.tlg034.1st1K-grc1.51.5>	ἐκ μέσου πυρὸς οὐκ ἐξέκαυσα καὶ ἐκ βάθους κοιλίας καὶ ἀπὸ γλώσσης ἀκαθάρτου καὶ ἐκ λόγου ψευδοῦς.
<.ecclesiasticus urn:cts:greekLit:tlg0527.tlg034.1st1K-grc1.51.6>	βασιλεῖ διαβολὴ ἐκ γλώσσης ἀδίκου· ἤγγισεν ἕως θανάτου ἡ ψυχή μου, καὶ ἡ ζωή μου ἦν σύνεγγυς ᾅδου κατωτάτου·
<.ecclesiasticus urn:cts:greekLit:tlg0527.tlg034.1st1K-grc1.51.7>	περιέσχον με πάντοθεν καὶ οὐκ ἦν ὁ βοηθῶν, ἐνέβλεπον εἰς ἀντίληψιν ἀνθρώπων, καὶ οὐκ ἦν·
<.ecclesiasticus urn:cts:greekLit:tlg0527.tlg034.1st1K-grc1.51.8.1>	καὶ ἐμνήσθην τοῦ ἐλέους σου, Κύριε, καὶ τῆς ἐργασίας ταύτης ἀπ’ αἰῶνος·
<.ecclesiasticus urn:cts:greekLit:tlg0527.tlg034.1st1K-grc1.51.8.2>	ὅτι ἐξαιρῇ τοὺς ὑπομένοντάς σε, καὶ σώζεις αὐτοὺς ἐκ χειρὸς ἐχθρῶν.
<.ecclesiasticus urn:cts:greekLit:tlg0527.tlg034.1st1K-grc1.51.9>	καὶ ἀνύψωσα ἀπὸ ὀργῆς ἱκετείαν μου καὶ ὑπὲρ θανάτου ῥύσεως ἐδεήθην·
<.ecclesiasticus urn:cts:greekLit:tlg0527.tlg034.1st1K-grc1.51.10>	καὶ ἐπεκαλεσάμην κύριον πατέρα κυρίου μου, μὴ ἐγκαταλίπῃ με ἐν ἡμέρᾳ θλίψεως, ἐν καιρῷ ὑπερηφάνων ἀβοηθησίας.
<.ecclesiasticus urn:cts:greekLit:tlg0527.tlg034.1st1K-grc1.51.11>	αἰνέσω τὸ ὄνομά σου ἐνδελεχῶς, καὶ ὑμνήσω σε ἐν ἐξομολογήσει·
<.ecclesiasticus urn:cts:greekLit:tlg0527.tlg034.1st1K-grc1.51.12.1>	λογήσει· καὶ εἰσηκούσθη ἡ δέησίς μου· ἔσωσας γὰρ ἡμᾶς ἐξ ἀπωλείας, καὶ ἐξείλου με ἐκ καιροῦ πονηροῦ·
<.ecclesiasticus urn:cts:greekLit:tlg0527.tlg034.1st1K-grc1.51.12.2>	διὰ τοῦτο ἐξομολογήσομαι καὶ αἰνέσω σε καὶ εὐλογήσω τὸ ὄνομά σου, κύριε.
<.ecclesiasticus urn:cts:greekLit:tlg0527.tlg034.1st1K-grc1.51.13>	ἔτι ὢν νεώτερος πρὶν ἢ πλανηθῆναί με ἐζήτησα σοφίαν προφανῶς ἐν προσευχῇ μου·
<.ecclesiasticus urn:cts:greekLit:tlg0527.tlg034.1st1K-grc1.51.14>	ἔναντι λαοῦ ἠξίουν περὶ αὐτῆς, καὶ ἕως ἐσχάτου ἐκζητήσω αὐτήν·
<.ecclesiasticus urn:cts:greekLit:tlg0527.tlg034.1st1K-grc1.51.15>	ἐξ ὄνθους ὡς περκαζούσης σταφυλῆς εὐφράνθη ἡ καρδία μου ἐν αὐτῇ· ἐπέβη ὁ πούς μου ἐν εὐθύτητι, ἐκ νεότητός μου ἴχνευον αὐτήν·
<.ecclesiasticus urn:cts:greekLit:tlg0527.tlg034.1st1K-grc1.51.16>	ἔκλινα τὸ οὖς μου ὀλίγον καὶ ἐδεξάμην, καὶ πολλὴν εὗρον ἐμαυτῷ παιδείαν·
<.ecclesiasticus urn:cts:greekLit:tlg0527.tlg034.1st1K-grc1.51.17>	προκοπὴ ἐγένετό μοι ἐν αὐτῇ· τῷ διδόντι μοι σοφίαν δώσω δύναμιν. διενοήθην γὰρ τοῦ ποιῆσαι αὐτήν, κοὶ ζηλῶσαι τὸ ἀγαθόν,
<.ecclesiasticus urn:cts:greekLit:tlg0527.tlg034.1st1K-grc1.51.18>	κοὶ οὐ μὴ αἰσχυνθῶ.
<.ecclesiasticus urn:cts:greekLit:tlg0527.tlg034.1st1K-grc1.51.19>	διαμεμάχηται ἡ ψυχή μου ἐν αὐτῇ, καὶ ἐν ποιήσει λιμοῦ διηκριβωσάμην· τὰς χεῖράς μου ἐξεπέτασα πρὸς ὕψος, καὶ τὰ ἀγνοήματα αὐτῆς ἐπενόησα·
<.ecclesiasticus urn:cts:greekLit:tlg0527.tlg034.1st1K-grc1.51.20.1>	τὴν ψυχήν μου κατεύθυνα εἰς αὐτήν, καὶ ἐν καθαρισμῷ εὗρον αὐτήν·
<.ecclesiasticus urn:cts:greekLit:tlg0527.tlg034.1st1K-grc1.51.20.2>	καρδίαν ἐκτησάμην μετ’ αὐτῆς ἀπ’ ἀρχῆς, διὰ τοῦτο οὐ μὴ ἐγκαταλειφθῶ.
<.ecclesiasticus urn:cts:greekLit:tlg0527.tlg034.1st1K-grc1.51.21>	καὶ ἡ καρδία μου ἐταράχθη ζητῆσαι αὐτήν.
<.ecclesiasticus urn:cts:greekLit:tlg0527.tlg034.1st1K-grc1.51.22>	διὰ τοῦτο ἐκτησάμην ἀγαθὸν κτῆμα· ἔδωκε Κύριος γλῶσσαν μισθόν μου, καὶ ἐν αὐτῇ αἰνέσω αὐτόν.
<.ecclesiasticus urn:cts:greekLit:tlg0527.tlg034.1st1K-grc1.51.23>	ἐγγίσατέ μοι, ἀπαίδευτοι, καὶ αὐλίσθητε ἐν οἴκῳ παιδείας·
<.ecclesiasticus urn:cts:greekLit:tlg0527.tlg034.1st1K-grc1.51.24>	διότι διότι ἢ τί λέγετε ἐν τούτοις, καὶ αἱ ψυχαὶ ὑμῶν διψῶσι σφόδρα;
<.ecclesiasticus urn:cts:greekLit:tlg0527.tlg034.1st1K-grc1.51.25>	ἤνοιξα τὸ στόμα μου καὶ ἐλάλησα· κτήσασθε ἑαυτοῖς ἄνευ ἀργυρίου·
<.ecclesiasticus urn:cts:greekLit:tlg0527.tlg034.1st1K-grc1.51.26>	τὸν τράχηλον ὑμῶν ὑπόθετε ὑπὸ ζυγόν, καὶ ἐπιδεξάσθω ἢ ψυχὴ ὑμῶν παιδείαν· ἐγγύς ἐστιν εὑρεῖν αὐτήν·
<.ecclesiasticus urn:cts:greekLit:tlg0527.tlg034.1st1K-grc1.51.27>	ἴδετε ἐν ὀφθαλμοῖς ὑμῶν ὅτι ὀλίγον ἐκοπίασα, καὶ εὗρον ἐμαυτῷ πολλὴν ἀνάπαυσιν.
<.ecclesiasticus urn:cts:greekLit:tlg0527.tlg034.1st1K-grc1.51.28>	μετάσχετε παιδείας ἐν πολλῷ ἀριθμῷ ἀργυρίου, καὶ πολὺν χρυσὸν κτήσασθε ἐν αὐτῇ.
<.ecclesiasticus urn:cts:greekLit:tlg0527.tlg034.1st1K-grc1.51.29>	εὐφρανθείη ἡ ψυχὴ ὑμῶν ἐπὶ τῷ ἐλέει αὐτοῦ, καὶ μὴ αἰσχυνθείητε ἐν αἰνέσει αὐτοῦ·
<.ecclesiasticus urn:cts:greekLit:tlg0527.tlg034.1st1K-grc1.51.30>	ἐργάσασθε τὸ ἔργον ὑμῶν πρὸ καιροῦ, καὶ δώσει τὸν μισθὸν ὑμῶν ἐν καιρῷ αὐτοῦ. + + +