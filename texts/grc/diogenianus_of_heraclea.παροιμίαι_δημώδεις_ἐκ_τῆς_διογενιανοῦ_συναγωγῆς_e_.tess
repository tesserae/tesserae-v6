<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.pref.a>	Διογενιανοῦ περὶ παροιμιῶν. Τὴν παροιμίαν ὀνομάζεσθαί φασί τινες ἀπὸ τῶν οἴμων· οὕτω δὲ αἱ ὁδοὶ ἐκαλοῦντο. Οἱ δ’ ἄνθρωποι, ὅσα κοινωφελῆ εὕρισκον, ταῦτα κατὰ λεωφόρους ὁδοὺς ἀνέγραφον ὑπὲρ τοῦ πλείονας ἐντυγχάνοντας τῆς ὠφελείας μεταλαμβάνειν· οὕτω καὶ τὰ τῶν σοφῶν ἀποφθέγματα γνωθῆναί φασι, καὶ τὰ Πυθαγορικὰ παραγγέλματα. Ἔνιοι δέ φασι προρηγορεῦσθαι τὰς παροιμίας ἀπὸ τοῦ ὅμοιόν τι ἐφ’ οἷς λέγονται δηλοῦν παροιμίας τυγχανούσας. Ἔστι δὲ ἡ παροιμία τρόπος καὶ τῆς καλουμένης ἀλληγορίας· παράκειται δὲ αὐτῇ λόγος αἶνος Αἰσώπειος, Καρικὸς αἶνος, Συβαριτικὸς λόγος, Κύπριος, Λιβυκὸς αἶνος, Μαισωνικὴ παροιμία· μάρσιπος. Αἶνος μὲν οὖν ἐστὶ κατ’ ἀνάπλασιν μυθικὴν ἀναφερόμενος ἀπὸ ἀλόγων ζώων ἢ φυτῶν ἐπὶ ἀνθρώπων παραίνεσιν. Καὶ ἀπὸ ζώων μὲν, ὡς παρ’ Ἀρχιλόχῳ, Αἶνός τις ἀνθρώπων ὅδε Ὡς ἆρ’ ἀλώπηξ κἀετὸς ξυνωνίην Ἔμιξαν. ἀπὸ δὲ φυτῶν, Ἄκουε δὴ τὸν αἶνον· ἔγ κοτε Τμώλῳ Δάφνην ἐλαίῃ νεῖκος οἱ πάλαι Λυδοὶ λέγουσι θέσθαι. Εἰκὸς δὲ καταχρηστικώτερον παρ’ Ὁμήρῳ αἶνος, ὁ μηδετέρου τούτων μετέχων, ὅτε ἐνδεικνυμένου Ὀδυσσέως χλαίνης ὡς χρῄζει ὁ Εὔμαιός φησιν, Ὦ γέρον, αἶνος μέν τοι ἀμύμων, ὃν κατέλεξας. Οἱ δ’ ἄλλοι τῶν κατειλεγμένων ὀνόματι μὲν διαφέρειν, δυνάμει δ’ εἰσὶν ἐμφερεῖς. Αἰσώπειος μὲν γὰρ λέγεται ὁ ἀπὸ ἀνδρὸς Αἰσώπου πλεονάσαντος ἐν τῷ τοιούτῳ εἴδει τοῦ μύθου, οὐχ εὑρόντος, ὡς ἐν ποιητικῇ μέτρον Ἀρχεβούλειον ἢ καὶ Ἀριστοφάνειον, ἃ λέγεται οὐχ εὑρημένα ὑπὸ τῶν ἀνδρῶν, ἀλλὰ παρὰ τούτοις κατακορέστερον ἐν τῇ ποιήσει τεταγμένα. Καρικὸς δὲ αἶνος λέγεται, ὃν ἀναφέρουσιν εἰς γένει Κᾶρα ἄνδρα· τοῦτον γὰρ ἁλιέα τυγχάνοντα χειμῶνος θεασάμενον πολύποδα εἰπεῖν· » Εἰ μὲν ἀποδὺς κολυμβήσαιμι ἐπ’ αὐτὸν ῥιγώσω, ἐὰν δὲ μὴ λάβω τὸν πολύποδα, τῷ λιμῷ τὰ παιδί’ ἀπολῶ. « Κέχρηται δὲ τῷ λόγῳ τούτῳ καὶ Τιμοκρέων ἐν μέλεσι, καὶ Σιμωνίδης δ’ αὐτοῦ μνημονεύει ἐν τῷ εἰς Ὄριλλαν Ἐπινικίῳ. Ὁ Συβαριτικὸς δὲ λέγεται εἶναι τοιοῦτος ὁποῖον Ἀριστοφάνης ἐν Σφηξὶν, ὡς ἀνδρὶ Συβαρίτῃ ἀπείρῳ ἱππικῆς ἐφ’ ἅρμα ἀναβάντι συνέβη κατενεχθέντι συντριβῆναι, φίλον δ’ αὐτῷ παρόντα φάναι τὸ ἕρδοι τις ἣν ἕκαστος εἰδείη τέχνην. Ὁ δὲ Κύπριος προςηγόρευται διὰ τὸ παρὰ Κυπρίοις λέγεσθαι ὡς ἐπιχώριος. Κέχρηται δὲ καὶ τούτῳ Τιμοκρέων ἐμφαίνων ὡς οἱ ἄδικα πράσσοντες καὶ ἐς ὕστερον τῶν προςηκόντων τυγχάνουσι. Καὶ γὰρ τῷ Ἀδώνιδι ἐν Κύπρῳ τιμηθέντι ὑπὸ τῆς Ἀφροδίτης μετὰ τὴν τελευτὴν οἱ Κύπριοι ζώσας ἐνίεσαν περιστερὰς, αἱ δ’ ἀποπτᾶσαι καὶ διαφυγοῦσαι αὖθις ἀδοκήτως εἰς ἄλλην ἐμπεσοῦσαι πυρὰν διεφθάρησαν. Λιβυκὸς δὲ αἶνος ἀπὸ τοῦ ἔθνους εἰρῆσθαι λέγεται, ἀπὸ Λίβυός τινος· οἱ δὲ Κύβισαν εὑρέτην γενέσθαι τοῦ εἴδους τούτου, ὡς Αἰσχύλος διασαφεῖ, ὧδ’ ἐστὶ μύθων τῶν Λιβυκῶν τὸ κλέος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.1>	Ἀβύδηνον ἐπιφόρημα: ἐπὶ τῶν ἀηδῶν εἴωθε τάττεσθαι. Ἔθος γὰρ τοῖς Ἀβυδηνοῖς μετὰ τὸ δεῖπνον καὶ τὰς σπονδὰς προςάγειν τοὺς παῖδας μετὰ τῶν τιτθῶν τοῖς εὐωχημένοις. Κεκραγότων δὲ τῶν παίδων καὶ θορύβου γενομένου, ἀηδίαν πολλὴν εἶναι τοῖς δαιτυμόσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.2>	Ἄβρωνος βίος: Ἅβρων τις ἐγένετο πλούσιος καὶ ἁβροδίαιτος. Ὅθεν ἡ παραβολὴ ἐπὶ τῶν πολυτελῶν τάττεται. Ταῦτα καὶ, Σικελικὴ τράπεζα· καὶ, Συβαριτικὸς βίος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.3>	Ἀγορὰ Κερκώπων: ἐπὶ τῶν πονηρῶν καὶ κακοήθων. Κέρκωπες γάρ τινες ἀπατεῶνες ἐγένοντο ἐν Ἐφέσῳ, οἵτινες καὶ τὸν Δία ἐξαπατῆσαι πεπείρανται. Ὁμοία τῇ, Λύκων δεκάς· καὶ, Κρωβύλου ζεῦγος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.4>	Ἀγαθὴ καὶ μᾶζα μετ’ ἄρτον: ἐπὶ τῶν τὰ δεύτερά τισι διδόντων· ὁμοία τῇ, Δέχεται καὶ βῶλον ἀλήτης.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.5>	Ἂν μὴ παρῇ κρέας, ταρίχῳ στερκτέον:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.6>	Ἀγαμέμνονος θυσία: ἐπὶ τῶν δυςπειθῶν καὶ σκληρῶν· Ἀγαμέμνων γὰρ τὴν αὑτοῦ ἐβούλετο θυσιάσαι θυγατέρα· ἢ ὅτι βοῦν αὐτοῦ θύοντος ἔφυγε καὶ μόλις κρατηθεὶς εἰςήχθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.7>	Ἀγαθώνειος αὔλησις: ἡ μαλθακὴ καὶ μήτε χλιαρὰ μήτε πικρὰ, ἀλλ’ ἡδίστη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.8>	Ἀγέλαστος πέτρα: ἐπὶ τῶν λύπης προξένων ἡ παροιμία· ἐπ’ αὐτῆς γὰρ ἐκάθισεν ὅτε τὴν κόρην ἐζήτει ἡ Δημήτηρ. Ὁμοία, Στεγανώτερος Ἀρεοπαγίτου. Καὶ, Ἐς Τροφωνίου μεμάντευσαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.9>	Ἀγαθὰ Κιλίκων: ἐπὶ τῶν ἀπὸ τῶν οὐ προςηκόντων πλουτούντων. Προδότης γάρ τις τῶν Κιλίκων Μίλητον προδοὺς, ηὐπόρησεν. Ὅμοιον, Ἀπὸ νεκρῶν φορολογεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.10>	Ἀγαθῶν θάλασσα: ἐπὶ πλήθους ἀγαθῶν. Ὡς καὶ τὸ, Ἀγαθῶν σωρὸς, καὶ, Ἀγαθῶν μυρμηκία. Ἐπὶ πλήθους γὰρ εὐδαιμονίας καὶ τοῦτο, Τὰ ἐνταντία· Κακῶν Ἰλιὰς, καὶ, Λέρνη κακῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.11>	Ἁγνόντερος πηδαλίου: ἐπὶ τῶν ἁγνῶς βεβιωκό των. Παρόσον ἐν θαλάσσῃ ἐστὶν ἀεὶ τὸ πηδάλιον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.12>	Ἀγροίκου μὴ καταφρόνει ῥήτορος: ὑποθετική. Ὅτι μηδὲ τῶν εὐτελῶν χρὴ καταφρονεῖν. Ὅμοιόν ἐστι, Κὰν μύρμηκι χολή.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.13>	Ἀγναμπτότερος βάτου αὔου: ἐπὶ τοῦ ξηροῖ καὶ αὐθάδους τὸν τρόπον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.14>	Ἀδώνιδος κῆποι· ἐπὶ τῶν ἀώρων καὶ μὴ ἐῤῥιζωμένων. Ἐπειδὴ γὰρ Ἄδωνις ἐρώμενος ὢν, ὡς ὁ μῦθος, τῆς Ἀφροδίτης, προήβης τελευτᾷ, οἱ ταύτῃ ὀργιάζοντες, κήπους εἰς ἀγγεῖά τινα φυτεύοντες ἢ φυτεύουσαι, ταχέως ἐκείνων διὰ τὸ μὴ ἐῤῥιζῶσθαι μαραινομένων, Ἀδώνιδος αὐτοὺς ἐκάλουν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.15>	Αὐλὸν σάλπιγγι συγκρίνεις: ἐπὶ τῶν τὰ ἐλάττω τοῖς μείζοσι συγκρινόντων. Τέττιγι μέλιτταν συγκρίνεις, κατὰ φωνήν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.16>	Ἀδεὲς δέος: ἐπὶ τῶν μάτην δεδιότων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.17>	Ἀληλεσμένος βίος καὶ μεμαγμένος: ἐπὶ τοῦ ἑτοίμου καὶ προχείρου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.18>	Ἄσπαρτα καὶ ἀνήροτα: ἐπὶ τοῦ ὁμοίου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.19>	Ἄλλην δρῦν βαλάνιζε: ἐπὶ τῶν ἐνδελεχῶς αἰτούντων τι, ἢ ἐπὶ τῶν συνεχῶς δανειζομένων. Οἱ γὰρ παλαιοὶ βαλάνοις ἔζων· πρὸς οὖν τοὺς περισκοποῦντας τὰς δρῦς εἴτε πλήρεις εἶεν εἴτε κεναὶ, Ἄλλην δρῦν βαλάνιζε, ἔλεγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.20>	Ἄλλος βίος, ἄλλη δίαιτα: ἐπὶ τῶν ἐπ’ ἀμείνονα βίον μεταβαλλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.21>	Ἅλας ἄγων καθεύδεις: ἐπὶ τῶν ἐν κινδύνοις ῥᾳστωνευομένων. Ἐμπόρου γάρ τινος ἅλας ἄγοντος ἀποκαθευδήσαντος, συνέβη τὴν ἀντλίαν ἐπαναβῆναι καὶ τῆξαι τὸν ἅλα,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.22>	Ἄιδεις ὡς εἰς Δῆλον πλέων: ἐπὶ τοῦ ὁμοίου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.23>	Ἄλλοτε δ’ ἀλλοῖον τελέθειν καὶ χώρᾳ ἕπεσθαι: ὅτι προςήκει ἐξομοιοῦν ἑαυτὸν ἐν οἷς ἂν γένοιτο τόποις. Εἴρηται δὲ ἀπὸ τῶν πολυπόδων· οὗτοι γὰρ ᾖ ἂν πλησιάσωσι πέτρᾳ, φόβου κατεπείγοντος, εἰς τὸ αὐτῆς εἶδος τὸ ἑαυτῶν μεταβάλλουσιν. Ὅμοιον, Πολύποδος πολυχρόου νόον ἴσχε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.24>	Ἀζάνια κακά: ἐπὶ τῶν κακοῖς διηνεκῶς προςπαλαιόντων. Ἀζάναι γὰρ τόπος σκληρὸς, περὶ ὃν πονοῦντες οἱ γεωργοὶ οὐδὲν πορίζονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.25>	Ἀνάγυρον κινεῖς: ἐπὶ τῶν κινούντων τινὰ ἐπὶ τῷ ἑαυτῶν κακῷ. Ἀνάγυρος γάρ τις ἥρως ἐπιχώριος τοὺς γειτονοῦντας ἐκ βάθρων ἀνέτρεψεν, ἐπειδὴ τὸ ἡρῷον αὐτοῦ ὑβρίσαι ἐπεχείρησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.26>	Ἀντρώνιος ὄνος: ἐπὶ τῶν μεγάλων καὶ ἀγρίων καὶ ἀνενεργήτων. Ἐν Ἄντρωνι γὰρ, ὥς φησι Φερεκράτης, μεγάλοι ὄνοι ἐγένοντο. Ἀχαρνικοὶ ὄνοι: ἐπὶ τῶν αὐτῶν,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.27>	Ἄνω ποταμῶν χωροῦσι πηγαί: ἐπὶ τῶν ἐναντίως γενομένων ἢ λεγομένων. Οἷον, εἰ ὁ πόρνος τὸν σώφρονα λέγει πόρνον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.28>	Ἀράβιος αὐλητής: ἐπὶ τῶν ἀεὶ λαλούντων. Μετῆκται δὲ ἀπό τινος Ἀραβίου αὐλητοῦ, ὃς ηὔλει μὲν δραχμῆς, ἐπαύετο δὲ τεττάρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.29>	Ἀρκάδας μιμούμενος: ἐπὶ τῶν ἄλλως πονούντων. Πολλὰ γὰρ οἱ Ἀρκάδες πολεμήσαντες οὐδεμίαν νίκην ἰδίαν πώποτε ἔσχον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.30>	Ἀρχὴ Σκυρία: ἐπὶ τῶν εὐτελῶν καὶ μηδὲν λυ σιτελὲς ἐχόντων· πετρώδης γὰρ ἡ Σκῦρος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.31>	Αἰθὴς πέπλος: ἐπὶ τῶν ὑπεκκαίοντων καὶ στάσεις ἐγειρόντων καὶ διαβολάς. Δηϊάνειρα γὰρ πέπλον πέμψασα Ἡρακλεῖ, τούτῳ διέφθειρεν αὐτόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.32>	Αἵμασι κλαίειν: καθ’ ὑπερβολὴν, οὐ δακρύοις, ἀλλ’ αἵματι κλαίειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.33>	Αἱροῦντες ᾑρήμεθα: ἐπὶ τῶν ἐλπισάντων τινὰς νικᾶν, εἶθ’ ὑπ’ ἐκείνων ἁλόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.34>	Αἱ Χάριτες γυμναί: ὅτι δεῖ ἀφειδῶς χαρίζεσθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.35>	Αἱ Ἰβύκου γέρανοι: ἐπὶ τῶν ἀπροςδοκήτως ἐπὶ τοῖς ἁμαρτήμασι κολασθέντων. Ἴβυκος γὰρ ὑπὸ λῃστῶν ἀναιρούμενος καὶ γεράνους ἰδὼν ἐμαρτύρατο. Χρόνῳ δὲ οἱ λῃσταὶ θεώμενοι ἐν θεάτρῳ γεράνους ὑπεριπταμένους, Αἱ Ἰβύκου γέρανοι, ἔλεγον. Εἶτα ἁλόντες καὶ ἀνακριθέντες ἐκολάσθησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.36>	Αὐτοὶ χελώνας ἔσθεθ’, οἵπερ εἵλετε: ἐπὶ τῶν ἐξ ἀβουλίας τι πραττόντων, εἶτα βοηθείας δεομένων. Ἁλιεῖς γὰρ χελώνην ἀνασπάσαντες ἐμέριζον· τὸν δὲ Ἑρμῆν παριόντα ἐπὶ τὴν ἑστίασιν ἐκάλουν· ὁ δὲ τοῦτο ἐφθέγξατο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.37>	Αἰγιαλῷ λαλεῖς: ἐπὶ τῶν ἀνηκόων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.38>	Αἰθέρα νήνεμον αἱρήσεις: ἐπὶ τῶν μάτην πονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.39>	Ἄϊδος κυνῆ: ἐπὶ τῶν κρυπτόντων ἑαυτοὺς διά τινος μηχανῆς. Τοιαύτη γὰρ ἡ τοῦ Ἄϊδος κυνῆ, ᾖ Περσεὺς χρησάμενος τὴν Γοργὼ ἐδειροτόμησεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.40>	Αἲξ οὔπω τέτοκεν, ἔριφος δ’ ἐπὶ δώματι παίζει: ἐπὶ τῶν οὔπω τεχθέντων ἢ γεγονότων, ἀλλ’ ἀτελῶν ὄντων, καὶ τὰ τῶν τελείων θελόντων ποιεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.41>	Αἰάντειος γέλως: ἐπὶ τῶν παραφρόνως γελώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.42>	Ἀφύων τιμὴ: ἐπὶ τῶν ἐν μικροῖς παρ’ ἄλλων τιμωμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.43>	Ἀνίπτοὶς χερσίν: ἐπὶ τῶν βεβήλοις χερσὶ τοῖς ἱεροῖς ἐγχειρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.44>	Ἄειδε τὰ Τέλληνος: ἐπὶ τῶν σκωπτικῶν· Τέλ λην γὰρ αὐλητὴς ἐγένετο, ὃς παίγνιᾳ κατέλιπὲ χάριω ἔχοντα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.45>	Αἰθίοπα σμήχεις: δῆλον τὸ ποιοῦτον. Ὁμοῖα, Χύτραν ποικίλλεις, ὠὸν. τίλλεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.46>	Αἰσώπειον αἷμα: ἐπὶ τῶν δυςαπονίπτοις ὀνείδε σιν ἐνεχομένων· ἐπειδὴ τοῖς Δελφοῖς ἀδίκως ἀνελοῦσι τὸν Αἴσωπον ὠργίσθη ὁ θεός.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.47>	Αἰγιέες οὔτε τρίτοι οὔτε τέταρτοι: ἐπὶ τῶν παντελῶς εὐτελῶν καὶ. μικρῶν. Ἐρωτώντων γὰρ τινῶν, τίνες κρείττους τῶν Ἑλλήνων; τοῦτο ἀντεφθέγξαντο· Αἰγιέες οὔτε τρίτοι οὔτε τέταρτοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.48>	Ἄκαιρος εὔνοι’ οὐδὲν ἔχθρας διαφέρει: τοῦτό φασιν Ἱππόλυτον εἰπεῖν πρὸς Φαίδραν, φάσκουσαν αὐτὸν φιλεῖν παρὰ πάντας ἀνθρώπους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.49>	Ἀκάνθιος τέττιξ: ἐπὶ τῶν ἀφώνων καὶ ἀμούσων· οὐκ ᾄδουσι γὰρ οἱ ἐκεῖσε τέττιγες. Ὅμοιον· Βάτραχος Σερίφιος ἐπὶ τῶν αὐτῶν, Οὐκ ᾄδουσι γὰρ οἱ ἐν Σερίφῳ βάτραχοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.50>	Ἅλα καὶ κύαμον: ἐπὶ τῶν εἰδέναι μὲν προςποιουμένων, οὐκ εἰδότων δέ. Ἐπεὶ οἱ μάντεις εἰώθασι τιθέναι τὸν ἅλα καὶ κύαμον. Ὅθεν καὶ τοὺς ἀποῤῥήτων κοινωνοῦντας τοὺς περὶ ἅλα καὶ κύαμον ἔλεγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.51>	Ἀττικοὶ τὰ Ἐλευσίνια: ἐπὶ τῶν τὰ ἀπόῤῥητα μυουμένων· οἱ γὰρ Ἀττικοὶ ἐν Ἐλευσῖνι ἐπετέλουν τὰ τῆς Δήμηπρος μυστήρια.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.52>	Αἲξ τὴν μάχαιραν: ἐπὶ τῶν ἑαυτοῖς λανθανόντως κακόν τι ἐπισπωμένων. Εἴληπται δὲ ἐξ αἰτίας τοιαύτης· Κορίνθιοι αἶγα τῇ Ἥρᾳ ἔθυον· κρυψαμένων δέ τινων τὴν μάχαιραν, ἡ αἲξ τοῖς ποσὶ σκαλεύουσα ἀνέφηνεν. Ὅμοιον, Κορώνῃ τὸν σκορπίον, Κόνιν φυσᾷς, Εὖ κείμενον κακὸν κινεῖς, Λέοντα νύσσεις, Ἀνάγυρον πινεῖς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.53>	Ἄδακρυς πόλεμος: ἐπὶ τῶν ῥᾷστα καὶ παρ’ ἐλπίδα τὰ πράγματα κατορθούντων. Χρησμὸς γὰρ ἐδόθη Λακεδαιμονίοις, ἄδακρυν μάχην νικῆσαι· ὅθεν οὐδὲ εἷς τηνικαῦτα τούτων ἀπέθανεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.54>	Ἀδράστεια Νέμεσις: ἐπὶ τῶν πρότερον δοκησάντων μὲν προβήσεσθαι τὸ πρᾶγμα καλῶς, ἀποσφαλέν των δέ. ἀπὸ Ἀδράστου τοῦ † Θήβαις στρατεύσαντος καὶ μεγάλως σφαλέντος. Τὸ αὐτὸ καὶ, Καδμεία νίκη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.55>	Ἀδδηφάγον ἅρμα: ἐπὶ τῶν γαστριμάργων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.56>	Ἀετοῦ γῆρας, κορύδου νεότης: παρόσον καὶ γηράσκων ἀετὸς ἀμείνων ἐστὶ κορύδου νεάζοντος. Ὅμοιον· Ῥόδον ἀνεμώνῃ συγκρίνεις, Καρκίνον δασύποδι, Θρίπας ἀετῷ, καὶ, Χελώνην πηγάσῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.57>	Ἀκεσσαίου σελήνη: ἐπὶ τῶν εἰς χρόνον ἀναβαλλομένων πρᾶξαί τι. Ἦν δὲ κυβερνήτης, ὃς ῥᾴθυμος ὢν, ἔλεγε διὰ παντὸς ἀναμένειν σελήνην, ἵνα ἐν φωτὶ ὁ πλοῦς αὐτῷ γένηται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.58>	Ἀεὶ γὰρ εὖ πίπτουσιν οἱ Διὸς κύβοι: ἐπὶ τῶν εἰς πάντα εὐδαιμονούντων· ἢ ἐπὶ τῶν ἀξίως τιμωμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.59>	Αἰτναῖος κάνθαρος: ἐπὶ τῶν τῷ σώματι μεγάλων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.60>	Ἀκλητὶ κωμάζουσιν ἐς φίλους φίλοι: δήλη ἡ παροιμία. Καὶ ὁμοία τῇ, Αὐτόματοι δ’ ἀγαθοὶ ἀγαθῶν ἐπὶ δαῖτας ἵενται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.61>	Ἀεὶ κολοιὸς πρὸς κολοιὸν ἱζάνει: ἐπὶ τῶν τοῖς ὁμοίοις προςομιλούντων. Συνδυαστικὰ γὰρ καὶ συναγελαστικὰ τὰ ζῶα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.62>	Ἅλις δρυός: ἐπὶ τῶν εἴς τινα βελτίονα δίαιταν μεταβαλλομένων. Τῶν γὰρ βαλάνων οἱ παλαιοὶ παυσάμενοι μετεῖχον σίτου καὶ οἴνου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.63>	Ἄλλος οὗτος Ἡρακλῆς: ἐπὶ τῶν ἰσχυρῶν καὶ κραταιῶν ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.64>	Ἀμαλθείας κέρας: ἐπὶ τῶν πάντα τὰ καλὰ ἐν ἑαυτοῖς κεκτημένων. Ῥέα γὰρ τεκοῦσα τὸν Δία, ἔδωκεν Ἀμαλθείᾳ τρέφειν, διὰ τὸ μὴ ὑπὸ Κρόνου καταβρωθῆναι τοῦ ἰδίου πατρός. Ἡ δὲ αἰγὶ αὐτὸν ὑπέβαλεν. Ὁ τοίνυν Ζεὺς μετὰ τὸ κατάξαι τῶν οὐρανῶν τὸν πατέρα, ἐγκρατὴς γενόμενος τῆς βασιλείας, τὴν μὲν αἶγα κατηστέρισε· τὸ δὲ ἕτερον τῶν κεράτων αὐτῆς ἀφελὼν παρέσχε τῇ Ἀμαλθείᾳ, παρασκευάσας γίνεσθαι αὐτῇ διὰ τοῦ κέρατος ὃ ἂν αἰτήσοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.65>	Ἀετὸν ἵπτασθαι διδάσκεις: φανερὰ ἡ παροιμία, Ὅμοιον, Δελφῖνα νήχεσθαι διδάσκεις. Καὶ, Ἵππον εἰς πεδίον. Ταχύτερος γάρ ἐστιν ἐν προςομάλῳ τόπῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.66>	Ἀττικὸς εἰς λιμένα: ἐπὶ τῶν μετὰ σπουδῆς ὃ ἐπίστανται ποιούντων. Οἱ γὰρ Ἀττικοὶ μέλλοντες ἀπαίρειν πρὸς μάχην καὶ τοῦ λιμένος ἐξιόντες, μετὰ σφοδρότητος ἤλαυνον πρὸς ἐπίδειξιν τῶν οἰκείων ὁρώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.67>	Ἀετὸς ἐν νεφέλαις: ἐπὶ τῶν δυςαλώτων· οὐ γὰρ ἁλίσκεται ἀετὸς ἐν νεφέλαις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.68>	Ἀεὶ φέρει τι Λιβύη κακόν: ἐπὶ τῶν προςεξευρισκόντων ἀεὶ νεώτερόν τι κακὸν καὶ κακούργων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.69>	Ἀμνία θερίζειν: ἐπὶ τῶν χρόνῳ ὕστερον τιμωρουμένων. Ὅταν γὰρ ἀμνία ᾖ, οὐκ ἀποκείρεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.70>	Ἀεί με τοιοῦτοι πόλεμοι διώκοιεν: ἐπὶ τῶν καταφρονούντων τινῶν. Ὅμοια, Πολλῶν ἐγὼ θρίων ψόφους ἀκήκοα· Πολλαῖσι πληγαῖς δρῦς δαμάζεται· Πολλά κεν εἰδείης, οἷς τὸν θεὸν ἐξαπατήσεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.71>	Ἀετὸς θρίπας ὁρῶν; ἐπὶ τῶν ἀφροντιστούντων τῶν μικρῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.72>	Ἄμας ἀπῄτουν, οἱ δ’ ἀπηρνοῦντο σκάφας: ἐπὶ τῶν ἄλλα μὲν ἀπαιτουμένων, ἄλλα δὲ μὴ ἔχειν ἀρνουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.73>	Ἀνδραποδώδης θρίξ: ἐπὶ τῶν ἠλιθίων· Πλά τῶν· Ἔχων τὰς ἀνδραποδώδεις ἐπὶ τῆς ψυχῆς τρίχας ὑπ’ ἀμουσίας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.74>	Ἀνὴρ δὲ φεύγων οὐ μένει λύρας κτύπον: ἐπὶ τῶν ταχέως καὶ ὀξέως ὀφειλόντων ἕκαστα πράττειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.75>	Ἀνδρὶ Λυδῷ πράγματα οὐκ ἦν, ἀλλ’ αὐτὸς ἐξελθὼν ἐπρίατο: ἐπὶ τῶν κακὰ ἑαυτοῖς ἐπισπωμένων. Κροῖσος γὰρ ἑαυτῷ πολέμιον ἐπεσπάσατο Κῦρον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.76>	Ἀντὶ πέρκης σκορπίον: ἐπὶ τῶν τὰ χείρω αἱρουμένων ἀντὶ τῶν βελτιόνων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.77>	Ἀνεῳγμέναι Μουσῶν θύραι: ἐπὶ τῶν ἐξ ἑτοίμου λαμβανόντων τὰ κάλλιστα τῶν ἐν παιδείᾳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.78>	Ἀνδρὸς γέροντος αἱ γνάθοι βακτηρία: ἐπὶ τῶν πρὸς τὸ γῆρας πολλὰ ἐσθιόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.79>	Ἀνδρὸς κακῶς πράσσοντος ἐκποδὼν φίλοι: δήλη ἡ λύσις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.80>	Ἄνθρωπος ἀνθρώπου δαιμόνιον: ἐπὶ τῶν ἀπροςδοκήτως ὑφ’ ἑτέρων σωζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.81>	Ἄν οἶνον αἰτῇ, κόνδυλον αὐτῷ δίδου: ἐπὶ τῶν ἀγαθὰ μὲν αἰτούντων κακὰ δὲ ἀντιλαμβανόντων. Ἡ δὲ ἱστορία ἀπὸ τοῦ Κύκλωπος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.82>	Ἀνέμου πεδίον: ἐπὶ τῶν εὐμεταβόλων καὶ κούφων εἴρηται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.83>	Ἂν ἡ λεοντῇ μὴ ἐξικῆται, τὴν ἀλωπεκῆν πρόςαψον: ὅτι ἐὰν μὴ φανερῶς δύνῃ ἀμύνασθαι, πανουργίᾳ χρῆσαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.84>	Ἀντιπελαργεῖν: ἐπὶ τῶν τὰς χάριτας ἀνταποδιδόντων. Λέγονται γὰρ οἱ πελαργοὶ γεγηρακότας τοὺς γονεῖς τρέφειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.85>	Ἀνδρὸς γέροντος ἀσταφὶς τὸ κρανίον: ἐπὶ τῶν εἰς μηδὲν χρησιμευόντων. Πᾶν γὰρ τὸ σῶμα τῶν γερόντων ἀσθενές.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.86>	Ἀνδρὸς γέροντος μήποτ’ ἐς πυγὴν ὁρᾶν: ἐπὶ τῶν πρὸς ἔνια μὴ χρησίμων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.87>	Ἀντλεῖν ἀμφοτέραις: λείπει, χερσίν. Ἡ παροιμία δήλη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.88>	Ἀνέμους γεωργεῖν: πρὸς τοὺς πονοῦντας καὶ μηδενὸς μεταλαγχάνοντας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.89>	Ἀντὶ καποῦ κυνὸς ὗν ἀπαιτεῖς: ἐπὶ τῶν καλὰ ἀντὶ κακῶν ἀνταποδιδόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.90>	Ἄνθρακες ὁ θησαυρός: ἐπὶ τῶν ἐφ’ οἷς ἤλπισαν διαψευσθέντων. Ὡς ὁ Λουκιανός· Ἄνθρακάς μοι τὸν θησαυρόν ἀπέφηνας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.91>	Ἄξιος τοῦ παντὸς: ἐπὶ τῶν σφόδρα τιμίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.92>	Ἄξιος εἶ τῆς ἐν Ἄργει ἀσπίδος: ἐπὶ τῶν εὐγενῶν καὶ αἰδημόνων. Οἱ γὰρ ἐν Ἄργει ἀνύβριστοι παῖδες καὶ καθαροὶ κατὰ νόμιμον παλαιὸν τὰς ἀσπίδας φέροντες πομπεύουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.93>	Ἄξιος τριχός: ἐπὶ τῶν εὐτελῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.94>	Ἀπὸ βραδυσκελῶν ὄνων ἵππος ὤρουσεν: ἐπὶ τῶν ἀπὸ εὐτελῶν μὲν, ἐνδόξων δὲ γενομένων ἐκείνων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.95>	Ἄπληστος πίθος: ἐπὶ τῶν γαστριμαργούντων· ἀπὸ τῶν περὶ τὰς Δαναΐδας πίθων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.96>	Ἀφ’ ἵππων ἐπ’ ὄνους: ἐπὶ τῶν ἀπὸ σεμνῶν εἰς τὰ ἄσεμνα ἡκόντων, οἷον ἀπὸ γραμματικῆς ἐπὶ ἡνιοχευτικὴν, ἢ ἄλλο τι τῶν οὐ σεμνῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.97>	Ἅπαντα τοῖς σοφοῖς εὔκολα: ἐπὶ τῶν διὰ φρονήσεως καὶ τῶν δυςκόλων περιγινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.98>	Ἀπὸ κώπης ἐπὶ βῆμα: ἐπὶ τῶν ἀπὸ χειρόνων εἰς κρείττονα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.99>	Ἀντ’ εὐεργεσίας Ἀγαμέμνονα δῆσαν Ἀχαιοί: ἐπὶ τῶν ἀχαρίστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.1.100>	Ἁλώνητον ἀνδράποδον: τὸ εὐτελὲς, τὸ πρὸς ἅλας ὠνηθέν. Ὅθεν καὶ Μένανδρος· Θρᾷξ εὐγενὴς εἶ πρὸς ἅλας ὠνημένος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.1>	Αἱ Χάρητος ὑποσχέσεις: ἐπὶ τῶν προχείρως ἐπαγγελλομένων. Χάρης γὰρ ἐγένετο στρατηγὸς Ἀθηνῶν, πολλὰ προχείρως ἐπαγγελλόμενος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.2>	Ἄριστα χωλὸς οἰφεῖ: φασὶν ὅτι αἱ Ἀμαζόνες τοὺς γεννωμένους ἄῤῥενας ἐπήρουν. Ὅθεν πολεμοῦντες αὐταῖς οἱ Σκύθαι, καὶ βουλόμενοι αὐτὰς ἐξαπατῆσαι, ἔλεγον ὅτι συνέσονται αὐταῖς εἰς γάμον ἀπήρωτοι καὶ οὐ λελωβημένοι, ὡς τῶν ἐκείνων ἀνδρῶν λελωβημένων ὄν των. Ἐξ ὧν ἀποκριθεῖσα ἡ ἡγεμὼν τῶν Ἀμαζόνων, Ἄριστα, φησὶ, χωλὸς οἰφεῖ, ἀντὶ τοῦ συνουσιάζει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.3>	Ἀκεσίας ἰάσατο: ἐπὶ τῶν ἐπὶ τὸ χεῖρον ἰωμένων. Καὶ Ἀριστοφάνης· Ἀκεσίας τὸν πρωκτὸν ἰάσατο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.4>	Ἀκκίζεσθαι: Ἀκκὼ γυνή τις ἐπὶ μωρίᾳ διαβαλλομένη, ἥτις ἐςοπτριζομένη τῇ οἰκείᾳ σκιᾷ ὡς ἑτέρᾳ διελέγετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.5>	Ἄκουε τοῦ τέτταρα ἔχοντος ὦτα: ἐπὶ τῶν πολλὰ εἰδότων καὶ πολλὰ ἀκουόντων· τὸν γὰρ Ἀπόλλωνα Λακεδαιμόνιοι τετράωτον ἵδρυσαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.6>	Ἀκίνητα κινεῖς: ὅτι οὐ δεῖ κινεῖν, οὐ βωμοὺς, οὐ τάφους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.7>	Ἀκεσαίου καὶ Ἑλικῶνος ἔργα: ἐπὶ τῶν θαύματος ἀξίων· οὗτοι γὰρ τὸν τῆς Πολιάδος Ἀθηνᾶς πέπλον ἐδημιούργησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.8>	Ἀκόνην σιτίζεις: ἐπὶ τῶν τροφῇ πολλῇ χρωμένων, μηδὲν δὲ εἰς τὸ σῶμα ἐπιδιδόντων. Ὅμοιον, Διὰ δακτυλίου δεῖ σε ἑλκυσθῆναι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.9>	Ἀκέφαλος μῦθος: ἐπὶ τῶν ἀτελῆ λεγόντων. Πλάτων· Ἀκέφαλον ἑκὼν καταλίποιμι μῦθον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.10>	Ἄκρῳ ἅψασθαι δακτύλῳ; ἐπὶ τῶν οὐκ ἀκριβῶς ἠσκημένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.11>	Ἅλας καὶ τράπεζαν μὴ παραβαίνειν: δήλη ἡ παροιμία. Φίλοι γὰρ ἐκ τούτων γινόμεθα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.12>	Ἅλμη οὐκ ἔνεστιν αὐτῷ: ἐπὶ τοῦ ἀηδοῦς καὶ ἀναρτύτου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.13>	Ἄλλοι κάμον, ἄλλοι ὤναντο: ἐπὶ τῶν παρ’ ἐλπίδα τὰ ἀλλότρια κληρονομούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.14>	Ἀλλ’ οὐδὲν δεῖ περὶ τὸν βωμὸν τὰς ἐπινοίας: ὅτι οὐ δεῖ ἐν αὐτοῖς τοῖς πράγμασι βουλεύεσθαι. Οἱ γὰρ τὰ ἱερεῖα προςάγοντες οὔκουν μετὰ τὸ καλλιερῆσαι βουλεύονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.15>	Ἀλλ’ οὐκ αὖθις ἀλώπηξ: λείπει τὸ, ἁλώσεται. Ἐπὶ τῶν πονηρῶν δέ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.16>	Ἄλλο γλαῦξ, ἄλλο κορώνη φθέγγεται: ἐπὶ τῶν ἀλλήλοις οὐ συμφωνούντων, ἀλλ’ ἐριζόντων τοῖς κρείττοσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.17>	Ἀλωπεκίζειν πρὸς ἑτέραν ἀλώπεκα: ἐπὶ τῶν ἐξαπατᾶν βουλομένων τοὺς ὁμοίους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.18>	Ἀλώπηξ οὐ δωροδοκεῖται: ἐπὶ τῶν οὐ ῥᾳδίως ἁλισκομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.19>	Ἄλλως ᾄδεις: ἐπὶ τῶν μάτην πονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.20>	Ἄλλοισι μὲν γλῶσσα, ἄλλοισι δὲ γόμφιοι: οἱ μὲν γὰρ λάλοι, οἱ δὲ φάγοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.21>	Ἄλλα μὲν Λεύκωνος ὄνος φέρει, ἄλλα δὲ Λεύκων: ἐπὶ τῶν ἀσυμφώνους τοὺς λόγους τοῖς ἔργοις παρεχομένων. Λεύκων γάρ τις γεωργὸς, μέλιτος ἀσκοὺς εἰς φορμὸν ἐμβαλὼν, ἐκόμιζεν εἰς Ἀθήνας, κριθὰς τοῖς φορμοῖς ἐμβαλὼν, ὡς ὀλίγον εἰςπραχθησόμενος τέλος. Τοῦ δὲ ὄνου πεσόντος οἱ τελῶναι βοηθῆσαι βουλόμενοι ἔγνωσαν ὅτι μέλι ἐστὶν, καὶ τοῦτο ἔφησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.22>	Ἄλλην μὲν ἐξηντλοῦμεν, ἡ δ’ ἐπειςρέει: ἐπὶ τῶν πονούντων καὶ πλέον οὐδὲν ἀνυόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.23>	Ἀμεινόνων οἰωνῶν τυχεῖν: ἐπὶ τῶν ἐκ κακῶν εἰς ἀγαθὰ μεταβαινόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.24>	Ἄμ’ ἔπος, ἅμ’ ἔργον: ἐπὶ τῶν ὀξέως καὶ ταχέως ἀνυομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.25>	Ἀμελοῦς γωνία: ἐπὶ τῶν ῥᾳθύμως καὶ ἀργῶς καθημένων. Ἔστι γὰρ χωρίον Λιβύης ἐν ἀποκρύφῳ Ἀμε λοῦς γωνία καλούμενον,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.26>	Ἀμουσότερος Λειβηθρίων: ἐπὶ τῶν ἀπαιδεύτων. Λειβήθριον γὰρ ὄρος † Πιερικὸν, οὔτε μέλους ἁπλῶς, οὔτε ποιήματος ἔννοιαν λαμβάνον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.27>	Ἄμμον μετρεῖν: ἐπὶ τῶν ἀδυνάτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.28>	Ἀνέμους θηρᾶν ἐν δικτύοις: ἐπὶ τῶν ὁμοίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.29>	Ἅμ’ ἠλέηται καὶ τέθνηκεν ἡ χάρις: ἐπὶ τῶν ταχέως ἐπιλανθανομένων τῆς χάριτος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.30>	Ἄμμες ποτ’ ἦμεν: Λακωνικὴ παραβολὴ, ἀντὶ τοῦ, Ἡμεῖς ποτ’ ἦμεν. Τριῶν γὰρ χορῶν ὄντων, ὁ μὲν τῶν παλαιῶν τοῦτ’ ἔλεγεν· ὁ δὲ τῶν νεωτέρων καὶ ἀκμαζόντων, Ἄμμες δέ γ’ εἰμὲς· αἱ δὲ λῇς, αὐγάσδεο· ὁ δὲ τῶν νηπίων καὶ οὔπω ἀκμαζόντων, Ἄμμες δέ γ’ ἐσσόμεσθα πολλῷ κάῤῥονες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.31>	Ἁλιεὺς πληγεὶς νοῦν οἴσει: ἐπὶ τῶν μετὰ τὸ ἁμαρτῆσαί τινος πράγματος συνιέντων. Ἁλιεὺς γὰρ ἁλισκομένους ἰχθῦς μετεχειρίζετο, καί ποτε πληγεὶς, Νοῦν οἴσω, φησίν· ὅμοιον δέ ἐστι τῷ παρ’ Ἡσιόδῳ, Παθὼν δέ τε νήπιος ἔγνω.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.32>	Ἀπώλεσας τὸν οἶνον, ἐπιχέας ὕδωρ: ἐπὶ τῶν τοῖς καλοῖς τὰ χείρονα προςμιγνύντων· ἐν Κύκλωπος γὰρ δράματι λεγομένῳ οὕτω φησὶ πρὸς Ὀδυσσέα Πολύφημος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.33>	Αἴξ Σκυρία: ἐπὶ τῶν τὰς εὐεργεσίας ἀνατρεπόντων. Ἀνατρέπει γὰρ τὸ ἀγγεῖον ἀμελχθεῖσα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.34>	Ἀλῶν δὲ φόρτος ἔνθεν ἦλθεν, ἔνθ’ ἔβη: ἔμπορός τις ἅλας ἄγων καὶ καθευδήσας, ἀπώλεσεν αὐτὸ τῆς ἀντλίας ἐπαναβάσης. Λέγεται οὖν ἐπὶ τῶν τὰ ἅπερ προςεπόρισαν καὶ ἐχαρίσαντο ἀπολλύντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.35>	Ἀνεπαρίασαν: ἐπὶ τῶν μεταγινωσκόντων ἐπί τινι. Οἱ γὰρ Πάριοι ὁμολογήσαντες παραδώσειν Ἀθηναίοις τὴν πόλιν, ὕστερον μετέγνωσαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.36>	Ἁ φιλοχρηματία Σπάρταν ἕλοι, ἄλλο δὲ οὐδέν: ἐπὶ τῶν ἐξ ἅπαντος κερδαίνειν πειρωμένων. Ἔφησε γὰρ ὁ θεὸς Σπαρτιάταις, τότε ἀπολεσθῆναι, ὅταν ἀργύριον καὶ χρυσίον τιμήσωσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.37>	Ἀθηνᾷ τὸν αἴλουρον: ἐπὶ τῶν συγκρινόντων τὰ ἥττονα τοῖς κρείττοσιν. Ὡς εἴ τις διὰ γλαυκότητα τῇ Ἀθηνᾷ τὸν αἴλουρον συμβάλλοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.38>	Ἀττικοὶ τὰ Ἐλευσίνια: ἐπὶ τῶν καθ’ ἑαυτοὺς συλλεγομένων καὶ πραττόντων τι ἀπόῤῥητον. Κρύφα γὰρ κἀκεῖνα ἐτέλουν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.39>	Αὐτῷ κανῷ: ἐπὶ τῶν ἄρδην τι λυμαινομένων. Τὰ γὰρ δεῖπνα ἐπὶ κανῶν κομιζόμενα ἥρπαζόν τινες αὐτῷ κανῷ. Ὅμοιον,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.40>	Ἑστίᾳ θύειν: ἐπὶ τῶν κρύφα πραττόντων. Οἱ γὰρ Ἑστίᾳ θύοντες οὐδὲν ἐξέφερον τῆς θυσίας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.41>	Ἀφύα ἐς πῦρ: ἐπὶ τῶν τέλος ὀξὺ λαμβανόντων. Τάχιστα γὰρ ἡ ἀφύα ἕψεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.42>	Ἀτρέως ὄμματα: ἐπὶ τῶν τὰ πάντα ὁρώντων καὶ [οὓς] οὐκ ἔστι λαθεῖν· οἱονεὶ ἄτρεπτα καὶ σκληρά. Εἴρηται δὲ ἐπεὶ οὐκ ἔλαθε Θυέστης μοιχεύων τὴν γυναῖκα αὐτοῦ, ἀλλὰ δειπνοῦντι τὰ τέκνα αὐτῷ εἰς βρῶσιν παρἔθηκεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.43>	Ἅιδου πρωκτῷ περιπέσοις: δῆλον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.44>	Ἀετὸν κάνθαρος μαιεύεται: ἐπὶ τῶν κακῶς ὑπό τινων πασχόντων. Τὰ γὰρ ὠὰ τοῦ ἀετοῦ ἀφανίζει κυλίων ὁ κάνθαρος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.45>	Ἀγόμενος διὰ φρατόρων κύων: ἐπὶ τῶν ὅπου μὴ δεῖ εὑρισκομένων καὶ τιμωρουμένων. Ἐν γὰρ τοῖς φράτορσι κύων εὑρεθεὶς τιμωρεῖται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.46>	Ἁγνὴ γάμων: ἐπὶ τῶν σωφρόνων γυναικῶν. Εἰρωνικῶς δὲ καὶ ἐπὶ τῶν μὴ σωφρόνων. Ὅμοιον, Τὸ κανοῦν τῆς θεοῦ φέρει. Αἱ γὰρ ἁγναὶ ἔφερον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.47>	Ἀγρὸς ἡ πόλις: ἐπὶ τῶν παρανομούντων. Ἐπίχαρμος· Ἀγρὸν τὴν πόλιν ποιεῖς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.48>	Ἀηδόνες λέσχαις ἐγκαθήμεναι: ἐπὶ τῶν ἀδολεσχούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.49>	Ἀγορὰ λύκειος: ἐπὶ τῶν ταχέως πιπρασκομένων. Ἐκ μεταφορᾶς τοῦ ζώου· ἁρπακτικὸν γάρ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.50>	Ἀεὶ Λεοντῖνοι περὶ τοὺς κρατῆρας: ἐπὶ τῶν ἀεὶ τοῖς αὐτοῖς ἐγκειμένων. Οἱ γὰρ ἐν Σικελίᾳ Λεοντῖνοι περὶ τοὺς πότους ἐσχόλαζον. Φάλαρις δ’ αὐτοὺς καταπολεμήσας εἰς τοὺς κρατῆρας ἔῤῥιψεν· ἀφ’ οὗ ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.51>	Αἱ Οἰδίποδος ἀραί: ἐπὶ τῶν μεγάλως δυςτυχούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.52>	Αἱ λαχάνων προςθῆκαι: ἐπὶ τῶν μηδὲν ὠφελούντων. ὅμοιον τό· Δαιδάλου πτερά.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.53>	Αἰσχύνομαι μὰ τὴν φιλότητα γηράσκων ἵππος ὑπὸ ζυγὸν, θήλειάν τε τροφὴν ἔχων ὁρᾶσθαι: ἐπὶ τῶν παρ’ ἀξίαν τὶ ὑπομενόντων ἕνεκα τροφῆς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.54>	Ἀεὶ τὰ πέρυσι βελτίω: ἐπὶ τῶν κατόπιν ἐν ταῖς χερσὶ γινομένων. Ταπεινούμενοι γὰρ Ἀθηναῖοι κατὰ τὰ Μακεδονικὰ ἐπεφώνουν τι τοιοῦτον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.55>	Αἰγύπτου γάμος: ἐπὶ τῶν ἀλυσιτελῶς γαμούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.56>	Ἄλευ’ ἀπὸ μείζονος ἀνδρός: παραινετικὴ ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.57>	Ἄλλο γένος κώπης: ἐπὶ τῶν περὶ τὸ ἦθος ἐνηλλαγμένων. Ἡρακλῆς γὰρ διαπεραιούμενος ἐπὶ τὰς ἐν Ἐρυθείᾳ βοῦς, ἱστίῳ τῇ λεοντῇ ἐχρήσατο, ἱστῷ δὲ τῷ ῥοπάλῳ· ἐφ’ ᾧ καὶ ἐλέχθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.58>	Ἄλλ’ εἰ τορέλλη: σκῶμμα γερόντων. Ἐκ τοῦ τορὸς [,σορὸς,] γίνεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.59>	Ἄκουε τἀπὸ καρδίας: ἐπὶ τῶν ἀπαρακαλύπτως ἃ φρονοῦσι διεξιόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.60>	Ἀλλότρια βάλλειν: ἐπὶ τῶν ἀποτγχανόντων ἢ ἐν τῷ κυβεύειν, ἢ ἐν ἄλλῳ τινί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.61>	Ἄλλως ἀναλίσκεις ὕδωρ: ἐπὶ τῶν ματαιολογούντων. Ἀπὸ τῶν ἐν τοῖς δικαστηρίοις πρὸς ὕδωρ λεγόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.62>	Ἄλλοι μὲν σπείρουσιν, ἄλλοι δὲ ἀμήσονται: φανερόνι
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.63>	Ἀκαρπότερος ἀγρίππου: ἐπὶ τῶν ἀνωφελῶν. Φυτὸν γάρ ἐστιν ἡ ἄγριππος ἄκαρπον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.64>	Ἄρτι μὺς πίσσης γεύεται: ἐπὶ τῶν νεωστὶ πεῖραν τῶν κακῶν λαμβανόντων. Τὸ γὰρ ζῶον εἰς πίσσαν πίπτον δεινὰ πάσχει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.65>	Ἀσκῷ μορμολύττεσθαι: ἐπὶ τῶν μάτην φοβούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.66>	Ἄστροις σημαίνεσθαι: ἐπὶ τῶν ἐκ μακροῦ τι ὑπονοούντων. Ἀπὸ τῶν πλοϊζομένων ἡ παραβολή.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.67>	Ἄτλας τὸν οὐρανόν: ἐπὶ τῶν μεγάλοις τισὶ πράγμασιν ἐπιβαλλομένων καὶ κακῷ τινι περιπιπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.68>	Ἀρμοδίου μέλος: ἐπὶ τῶν σκολιῶν. Σκολιὰ γὰρ μέλη ᾖδε. ** Ταυτὸ δὲ καὶ τὸ, Ἀδμήτου μέλος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.69>	Ἀρκαδίην μ’ αἰτεῖς: ἐπὶ τῶν μεγάλα ἢ ἀσύμφορα αἰτούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.70>	Ἄρκτου παρούσης τὰ ἴχνη ζητεῖς: ἐπὶ τῶν δειλῶν κυνηγῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.71>	Ἀρχαιότερος Ἰβύκου: ἐπὶ τῶν εὐηθῶν. Οὗτος γὰρ τυραννεῖν δυνάμενος ἀπεδήμησεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.72>	Ἀεὶ γέροντι νέαν ἐπιβάλλειν κούρην: τοῖς πρεσβυτέροις νέαν συνευνάζειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.73>	Ἀλώπηξ τὸν βοῦν ἐλαύνει: ἐπὶ τῶν δολερῶν καὶ μικρῶν, ὅμως δὲ μεγάλους καταγωνιζομένων [ἄφρονας.]
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.74>	Ἆκις ποταμός: ἐπὶ τῶν ἄγαν ψυχρῶν. Ψυχρὸς γάρ ἐστιν οὗτος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.75>	Ἀλλότριον ἀμᾷς θέρος: ἐπὶ τῶν κατολιγωρούντων ἐν τοῖς ἀλλοτρίοις, ἢ τὰ ἀλλότρια καρπουμένων. Ἄλλοι κάμον, ἄλλοι ὤναντο, ὅμοιον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.76>	Ἄλλοτε μητρυιὴ πέλει ἡμέρη, ἄλλοτε μή τηρ: ἐπὶ τῶν ποτὲ μὲν εὐημερούντων, ποτὲ δὲ δυςημερούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.77a>	Ἅμα δίδου καὶ λάμβανε: ὅταν πρὸς ἄπιστον συναλλάσσωμεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.77b>	Ἀμφοῖν χεροῖν: ἐπὶ τῶν ἀφειδεὶ προςκειμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.78>	Ἀξία ἡ κύων τοῦ θρόνου: ἐπὶ τῶν παρ’ ἀξίαν τινὸς τυγχανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.79>	Ἀργεία φορά: ἐπὶ τῶν συκοφαντῶν. Οἱ γὰρ Ἀργεῖοι φιλόδικοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.80>	Ἀττικὴ πίστις: ἐπὶ τῶν πιθανῶν καὶ πιστῶν καὶ εὐόρκων. Ἱδρύσαντο γὰρ οἱ Ἀττικοὶ ἱερὸν Πίστεως.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.81>	Ἀργυραῖς λόγχαις μάχου, καὶ πάντων κρα τήσεις: ἀντὶ τοῦ, διὰ χρυσοῦ πάντας νικήσεις. Φιλίππῳ δὲ ἐδόθη οὗτος ὁ χρησμὸς, αἰνιττομένου τοῦ θεοῦ, ὡς διὰ προδοσίας πάντων κρατήσει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.82>	Ἄκων μὲν, ὡς Ζεὺς οἶδεν: ἐπὶ τῶν ἀκόντων ὑπισχνουμένων τι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.83a>	Ἀπὸ γραμμῆς αὐτῆς: ἐκ μεταφορᾶς τῶν τρε χόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.83b>	Ἀπὸ χοέως σπάσον: παρόσον οἱ μεθύοντες ἀληθεύουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.84>	Ἀπὸ μηχανῆς θεὸς ἐπιφανείς: ἐπὶ τῶν ἀπροςδοκήτως ἐπ’ ὠφελείᾳ τινὶ ἀναφαινομένων. Ἐν γὰρ· ταῖς τραγῳδίαις θεοὶ ἐξ ἀφανοῦς ἐπὶ τῆς σκηνῆς ἐφαίνοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.85>	Ἁπλοῦς ὁ μῦθος τῆς ἀληθείας ἔφυ: ἐπὶ τῶν τῇ ἀληθείᾳ χρωμένων,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.86>	Ἀπόλογος Ἀλκινόου: ἐπὶ τῶν φλυάρων καὶ μακροὺς ἀποτεινόντων λόγους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.87>	Ἅπας ἐχῖνος τραχύς: ἐπὶ τῶν δυςκόλων, καὶ δυςτρόπων· ἐξαιρέτως χρειῶδες ἐπὶ τῶν κακωτικῶν ἢ εὐνούχων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.88>	Ἅπερ οἱ γῦπες: ἐπὶ τῶν διὰ κληρονομίαν ἢ ὅλως διὰ κέρδος οἱονοῦν παρεδρενόντων τισίν. Οἱ γὰρ γῦπες τοῖς θνησιμαίοις παρεδρεύουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.89>	Ἀποῤῥαγήσεται τεινόμενον τὸ καλώδιον: ἐπὶ τῶν βίᾳ τι καὶ ἀνάγκῃ ποιούντων. Λουκιανός· καὶ ὅρα μὴ, κατὰ τὴν παροιμίαν, ἀποῤῥήξωμεν πάνυ τείνουσαι τὸ καλώδιον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.90>	Ἀργαλέον φρονέοντα παρ’ ἄφροσι πόλλ’ ἀγορεύειν; φανερόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.91>	Ἀρεοπαγίτης: ἐπὶ τῶν σκυθρωπῶν καὶ σιωπηλῶν καὶ ὑπερσέμνων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.92>	Ἀρᾶς ἱερόν: ἐπὶ τῶν πολλὰ ἀρωμένων ἢ ἐπὶ χρηστοῖς ἢ φαύλοις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.93>	Ἀργύρου κρῆναι λαλοῦσιν: ἐπὶ τῶν ἀπαι δεύτων μὲν, δι’ ὑπερβολὴν δὲ πλούτου παῤῥησιαζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.94>	Ἀρχὴ ἄνδρα δείκνυσιν: ἐπὶ τῶν ἐν τῇ ἀρχῇ οἷοί εἰσι φαινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.95>	Ἀρχίλοχον πατεῖς: ἐπὶ τῶν λοιδορούντων. Τοιοῦτος γὰρ ὁ Ἀρχίλοχος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.96>	Ἄρνα προβάλλει: ἐπὶ τῶν πολεμεῖν αἱρουμένων. Οἱ γὰρ πόλεμον αἴρειν βουλόμενοι κήρυκα ἔπεμπον ἄρνα ἐπιφερόμενον, ὃν ἠφίει ἔνδον ἐνδεικνύμενος, μηλόβοτον αὐτῶν τὴν οὐσίαν ἔσεσθαι καὶ τὴν πόλιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.97>	Ἀρχὴ ἥμισυ παντός: ἐπὶ τῶν εἴς τι προκοπτόντων. Παρῆκται δὲ ἐκ τῆς Ἡσιόδου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.98>	Ἀρχύτου πλαταγή: ἐπὶ τῶν ἡσυχάζειν οὐ δυναμένων· ὁ γὰρ Ἀρχύτας τέκτων ὢν ἐπενόησε πλαταγὴν, ἣν ἐδίδοσαν τοῖς παιδίοις, ἵνα μηδὲν τῶν πατὰ οἰκίαν σκευῶν διασαλεύσωσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.99>	Ἀρχῶν ἄκουε καὶ δικαίως κἀδίκως: ἐκ τῶν τοῦ Σόλωνος ἐλεγείων παραινετική.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.2.100>	Ἀσκῷ φλαυρίζεις: οἷον· κενῷ σώματι διαμάχῃ· ὡς, Τῷ ἀσκῷ μορμύττεις. Μορμολυκείοις ἐκφοβεῖς τὸν λέοντα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.1>	Ἀσεβέστερος Ἱππομένους: διὰ τὸ ἐπὶ θυγατρὶ μύσος. Καὶ γὰρ αὐτὴν μοιχευθεῖσαν ἵππῳ συγκατέκλεισεν εἰς θοίνην. Διὰ τοῦτο καὶ τὴν Κοδριδῶν ἀρχήν φασι καταλυθῆναι, ἐξ ὧν ἦν ἐκεῖνος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.2>	Ἀρχαιότερα τῆς διφθέρας λέγεις: ἐπὶ τῶν σαθρά τινα καὶ μωρὰ διηγουμένων. Ἡ γὰρ διφθέρα, ἐν ᾗ δοκεῖ ὁ Ζεὺς ἀπογράφεσθαι τὰ γινόμενα, παμπάλαιος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.3>	Ἀσκὸν δαίρεις: ἐπὶ τῶν ἀνοήτως τι ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.4>	Ἀρχὴν μὲν μὴ φῦναι ἐπιχθονίοισιν ἄριστον· Φύντα δ’· ὅπως ὤκιστα πύλας Ἀΐδαο περῆσαι: ἐπὶ τῶν δυςτυχῶς βιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.5>	Ἀρχὴ πολέμων: ἐπὶ τῶν ἀδικεῖν ἐπχειρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.6>	Ἀργούντων χορός: ἐπὶ τῶν ἄτοπά τινα δια πραττομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.7>	Ἀστραπὴ ἐκ πυελίου: ἐπὶ τῶν ἀδυνάτων καὶ εὐτελῶν, Ἡ γὰρ ἐξ ὑδάτων ἢ ἀγγείων ἀστραπὴ ἐν τοῖς τοίχοις γινομένῃ οὐδὲν δύναται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.8>	Ἀτενὲς ὁρᾷς: ἐπὶ τῶν φιληδούντων τισίν. Ὥςπερ, Αἲξ εἰς θάλασσαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.9>	Ἀτρέμας βοῦς: ἐπὶ τῶν βραδέως συντελούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.10>	Ἀργους λόφος: ἐπὶ τῶν σφόδρα συμφοραῖς ἑνισχομένων. Φόνος γὰρ πολὺς ἐκεῖ συνέβη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.11>	Ἀττικὸς μάρτυς· ἐπὶ τοῦ πιστοτάτου καὶ ἀλη θεστάτου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.12>	Ἀττικὸς ὑπέχει τὴν χεῖρα ἀποθνήσκων: ἐπὶ τῶν φιλαργύρων. Φιλοκερδεῖς γὰρ οἱ Ἀθηναῖοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.13>	Ἀτὰρ ἐκ καθαρῶν ἀχύρων τετρύγηκᾶς σῖ τον: ἐπὶ τῶν μηδενὸς ἀγαθοῦ μεταλαγχανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.14>	Αὐλητοῦ βίον ζῇς: ἐπὶ τῶν ἐξ ἀλλοπρίων βιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.15>	Αὐτόματα ὁ θεὸς ἀνίησι τὰ ἀγαθά: ἐπὶ τῶν ἀπραγμόνως εὐδαιμονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.16>	Αὐτὸς αὑτὸν αὐλεῖ: ἐπὶ τῶν ἑαυτοὺς δεικνυόντων τοῖς πράγμασιν, ὁποῖοι εἰσίν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.17>	Αὑτὸν οὐ τρέφων, κύνας τρέφεις: ἐπὶ τῶν ἀπορούντων μὲν, ἑτέρους δὲ τρέφειν κατεπαγγελλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.18>	Αὐτὸς γὰρ εὗρε τοῦ κακοῦ τὴν πιτύαν: οἱονεὶ τὴν πηγήν. Ἐπὶ τῶν ἑαυτοῖς κακὰ ἐπισπωμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.19>	Αὐτὸς ἔφα: ἐπὶ τῶν ἀναφερόντων ἃ λέγουσιν ἐπί τινας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.20>	Αὕτη τοι δίκη ἐστὶ θεῶν, οἳ Ὅλυμπον ἔχουσιν: ἐπὶ τῶν ἀμοιβῆς τυγχανόντων ὧν πράττουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.21>	Αὐτὰ δι’ αὐτῶν: ἐπὶ τῶν ἀεὶ τὰ αὐτὰ λεγόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.22>	Αὐτῷ κρητῆρι † γίνῃ κακά: ἐπὶ τῶν οἷς καθ’ ἑτέρων βουλεύονται, τούτοις περιπιπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.23>	Ἄφθονοι Μουσῶν θύραι: ἐπὶ τῶν ἥκιστα φθονερῶς διακειμένων ἐν λόγοις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.24>	Ἀφ’ ὑψηλοῦ μου χαταγελᾷς: οἷον, πάνυ μου καταγελᾷς. Ἐπὶ τῶν ἀφ’ ὕψους διαλεγομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.25>	Ἀχνυμένη σκυτάλη: ἐπὶ τῶν λυπηρὰς ἀγγελίας ἀγγελλόντων. Ἐπὶ ξύλου γὰρ ἔθος ἦν εἱλοῦντας τὸ γραφὲν, εἶτ’ ἀφειλοῦντας, οἷς ἐβούλοντο, πέμπειν· οἱ δὲ δεχόμενοι, ἴσῃ σκυτάλῃ ἐφειλοῦντες ἀνεγίνωσκον τὸ γραμματεῖον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.26>	Ἄμυρις μαίνεται: ἐπὶ τῶν σωφρονούντων μὲν, δόξαν δέ τισι μανίας παρεχομένων. Ἄμυρις γάρ τις ἀκούσας χρησμοῦ λέγοντος, ὅτι ἕως τότε εὐδαίμονες ἔσονται Συβαρῖται, ἕως ἀνθρώπους θεῶν προτιμήσουσιν· εἶτα ἰδὼν μαστιγούμενον οἰκέτην ἐν ἱερῷ καὶ οὐδὲν τοῦ ἱεροῦ φροντίζοντα τὸν δεσπότην καὶ διὰ τοῦτο ἀποφυγόντα τὸν δοῦλον εἰς τὸ μνῆμα τὸ πατρῷον τοῦ μαστιγοῦντος καὶ τυχόντα φειδοῦς, συμβαλὼν τὸν χρησμὸν τέλος λαβεῖν, ἐξαργυρίσας τὴν οὐσίαν, ἀπεδήμησεν· ὃν ὁρῶντες ἔλεγον, Μαίνεται Ἄμυρις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.27>	Ἄπαγε μόθων’ ἀπὸ κώπης: ἐπὶ τῶν δισχλούντων παρὰ καιρὸν τοῖς σπουδάζουσιν. Ὁ γὰρ. μόθων φορτικῆς ὀρχήσεως εἶδος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.28>	Ἅπαντα τοῖς καλοῖσιν ἀνβράσι πρέπει: δῆ λον τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.29>	Ἀδελφὸς ἀνδρὶ παρείη: ὅτι προτιμητέον τοὺς οἰκείους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.30>	Ἅμαξα τὸν βοῦν ἕλκει: ἐπὶ τῶν, ἁντιστρόφως τι ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.31>	Ἀναγυράσιος δαὶμων: ὠμότατος γάρ ὁ Ἀνα γυράσιος οὗτος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.32>	Ἀποτίσεις χοῖρε γίγαρτα: οἷον ὧν κατέρα γες, ἀποδώσεις. πλείονα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.33>	Ἀρότρῳ ἀκοντίζεις: ἐπὶ τῶν ἀπερισκέπτως τι ποιούντῶν, καὶ τὸ κατόπιν μὴ προορωμένων, ἀλλὰ καθ’ ὃ ἑαυτῶν ἐπιτελούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.34>	Αὖθις αὗ Πυθῶδε ὁδός: ἐπὶ τῶν τὰ αὐτὰ πολλάκις πραττόντων. Εἴρηται δὲ ἐπὶ τῶν ἐπιπύνθανο μένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.35>	Αὕτη μὲν ἡ μήρινθος οὐδὲν ἔσπακεν: ἐπὶ τῶν μηδὲν ἑλκυσάντων· Εἴρηται δὲ ἐπὶ πώη ἁλιέων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.36>	Ἀφ’ ἱερᾶς: ἀπὸ τῶν πεττευόντων μέτῆκται· ἐν γὰρ τῇ πεττείᾳ ἔστι τις κύκλος καλούμενος ἱερὸς, ὃν κι νοῦσιν ὕστατον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.37>	Ἀφροδίσιος ὅρκος οὐκ ἐμποίνιμος: ἐπὶ τῶν ἐρωτικῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.38>	Αὐτὸν κέκρουκας τὸν βατῆρα τῆς θύρας: οἷον, ἐπ’ αὐτὰ ἀφῖξαι τὰ πράγματα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.39>	Ἄνθρωπος Εὔριπος: ἐπὶ τῶν, ῥᾷστα μεταβαλλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.40>	Ἀρχαϊκὰ φρονεῖν: ἀντὶ τοῦ εὐηθικά.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.41>	Ἁμαξιαῖα ῥήματα:· μεγάλα κομπάσματα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.42>	Ἀρκάδιον βλάστημα: ἐπὶ τῶν δειλῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.43>	Βάχχης τρόπον: ἐπὶ τῶν σιωπηλῶν. Παρόσον αἱ Βάκχαι σιγῶσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.44>	Βάτραχος Σερίφιος: ἐπὶ τῶν ἀφώνων. Οἱ γὰρ ἐν Σερίφῳ βάτραχοι οὐ φθέγγονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.45>	Βάκηλος εἶ: ἐπὶ τῶν ἐκλύτων μεμαρτύρηται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.46>	Βοιώτιον οὖς: ἐπὶ τῶν ἀναισθήτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.47>	Βοιώτια αἰνίγματα: ἐπὶ τῶν ἀσυνέτων. Ἐκ μεταφορᾶς τῆς Σφιγγός.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.48>	Βοῦς ἐπὶ γλώσσης: ἐπὶ τῶν μὴ δυναμένων παῤῥησιάζεσθαι. Διὰ τὸ τῶν Ἀθηναίων τὸ νόμισμα βοῦν ἔχειν· οἱ γὰρ δωροδοκούμενοι ἀφωνίᾳ κεκράτηνται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.49>	Βοῦς Κύπριος εἶ: ἤτοι κοπροφάγος. Τοιοῦτοι γὰρ οἱ ἐκεῖσε βόες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.50>	Βοῦς ἕβδομος: ἐπὶ τῶν ἀναισθήτων. Ἕβδομος δὲ, ὅτι ἓξ θύοντες, πρόβατον, ὗν, αἶγα, ὄρνιν, πετεινὸν, χῆνα, ἕβδομον τὸν βοῦν ἔθυον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.51>	Βάλλ’ ἐς ὕδωρ: ἐπὶ τῶν ὀλέθρου ἀξίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.52>	Βῶλος ἄρουραν: ἐπὶ τῶν τοῖς σμικροῖς χαριζομένων τοὺς μεγάλους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.53>	Βοῦς ἐπὶ σωρῷ: ἐπὶ τῶν ἡδυπαθούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.54>	Βοῦς ὑπὸ ζυγόν: ἐπὶ τῶν μοχθούντων ἀεί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.55>	Βορβόρῳ ὕδωρ λαμπρὸν μιαίνων, οὔποθ’ εὑρήσεις ποτόν: ἐπὶ τῶν τὰ κάλλιστα μιγνύντων τοῖς χείροσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.56>	Βάλλ’ εἰς ἔχοντα τὴν ἐπιστήμην: ἐπὶ τῶν λοιδορούντων τοὺς ὁμοτέχνους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.57>	Βατράχοις οἰνοχοεῖς: πρὸς τοὺς ταῦτα παρέχοντας, ὧν οὐ χρῄζουσιν οἱ λαμβάνοντες. Ὅμοιον· Γλαῦκας εἰς Ἀθήνας ἄγεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.58>	Βατράχῳ ὕδωρ, καὶ, γαλῇ στέαρ: ἐπὶ τῶν ταῦτα διδόντων, οἷς οἱ λαμβάνοντες χαίρουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.59>	Βοῦς ἄμητον ἐπιτηρῶν: ἐπὶ τῶν ἐπ’ ὠφελείᾳ καμνόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.60>	Βοῦς ὁ Μολοττῶν: ἐπὶ τῶν εἰς πολλὰ διαιρουμένων πράγματα. Οἱ γὰρ Μολοττοὶ τοὺς βόας ἐν ταῖς ἑορταῖς εἰς πολλὰ διέτεμνον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.61>	Βοῦς ἐπέβη: ἐπὶ τῶν ἐξαίφνης σιωπώντων. Τὸ γὰρ ἀργύριον βοῦν εἶχε τῶν Ἀθηναίων. Οἷον, οἱ δωροδο κούμενοι ἐσιώπων,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.62>	Βὴξ ἀντὶ πορδῆς: ἐπὶ τῶν ἐν ἀπορίᾳ προποιουμένων ἕτερόν τι πράττειν. Οἱ γὰρ περδόμενοι διὰ τὸ λανθάνειν βήττειν προςποιοῦνται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.63>	Βάλλειν μήλοις: ἐπὶ τῶν τυχεῖν ὧν ἐρῶσι βουλομένων. Παρήχθη δὲ ἀπὸ τῶν πεμφθέντων ἐπ’ Ἀταλάντην μήλων. Προὔκειτο γὰρ τῷ νικῶντι δρόμῳ τὴν Ἀταλάντην ἔπαθλον ὁ ταύτης γάμος. Ὁ γοῦν Ἱππομένης εἰς ἅμιλλαν καταστὰς, βουλόμενος αὐτὴν νικῆσαι, χρυσᾶ μῆλα ἔῤῥιψεν· καὶ περὶ τὴν τούτων συλλογὴν ἐκείνης ἀσχολουμένης, οὗτος ταύτην ὑπερέβαλε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.64>	Βαλανεύς: ἐπὶ τῶν πολυπραγμόνων. Οὗτοι γὰρ σχολὴν ἄγοντες πολυπραγμονοῦσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.65>	Βαβαὶ Μύξος: ἐπὶ τῶν μεγαλαυχούντων. Οὗτος γὰρ ἱερεὺς τῆς Ἀρτέμιδος ὢν, μεγάλαυχος ἦν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.66>	Βουδόρῳ νόμῳ: ἐπὶ τῶν ἀξίων δέρεσθαι ὡς οἱ βόες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.67>	Βοῦς ἐν πόλει: ἐπὶ τῶν θαυμαζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.68>	Βατταρίζειν: ἀντὶ τοῦ τραυλίζειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.69>	Βίος μεμαγμένος: ἐπὶ τῶν ἐξ ἑτοίμου βιούντων·
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.70>	Βοῦς ἐν αὐλίῳ γέρων: ἐπὶ τῶν δι’ ἀσθένειαν ἡσυχαζόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.71>	Γαλῇ Ταρτησία: ὡς μεγάλων ἐκεῖ γινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.72>	Γλαὺξ ἵπταται: ἡ πτῆσις τῆς γλαυκὸς νίκης σύμβολον τοῖς Ἀθηναίοις ἦν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.73>	Γυμνότερος λεβηρίδος: ἐπὶ τῶν πάνυ πτω χῶν. Ἀντὶ τοῦ, Γυμνότερος ὄφεως δέρματος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.74>	Γραῦς βακχεύει: ἐπὶ τῶν παρ’ ὥραν τὶ ποιούν των. Καὶ Ἀριστοφάνης, Γραῦς καπρῶσα καὶ βακχεύουσα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.75>	Γυμνῷ φυλακὴν ἐπιτάττεις: δῆλον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.76>	Γέλως συγκρούσιος: ἄκοσμος καὶ ἄτακτος. Παρόσον τινὲς γελῶντες τὰς χεῖρας συγκρούουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.77>	Γεράνδρυον μεταφυτεύειν: ἐπὶ τῶν τοὺς παρηβηκότας εἰς μαθήματα ἀγόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.78>	Γόνυ κνήμης ἔγγιον: ἐπὶ τῶν ἑαυτοὺς μᾶλλον ἑτέρων ἀγαπώντων. Ἐν πολέμῳ γάρ φασί τινα ἰδόντα ἀνεψιὸν καὶ ἀδελφὸν διαπονουμένους, ὑπερασπίσαι τε τοῦ ἀδελφοῦ καὶ εἰπεῖν τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.79>	Γραῶν ὕθλοι: ἐπὶ τῶν μάτην ληρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.80>	Γηράσκω αἰεὶ πολλὰ διδασκόμενος: ἐπὶ τῶν διὰ γῆρας ἐμπειροτέρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.81>	Γλαὺξ εἰς Ἀθήνας: ἐπὶ τῶν ἀχρήστους ἐμπορίας ἀγόντων. Ἐπειδὴ μάλιστα τοῦτο τὸ ζῶον ἐκεῖ ἐπιχωριάζον τυγχάνει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.82>	Γαλῇ χιτώνιον: ἐπὶ τῶν τὰ μὴ ἑαυτῶν περιβλήματα ἐνδυόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.83>	Γαλῇ στέαρ: ἐπὶ τῶν οἷς χαίρουσι ταῦτα λαμβανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.84>	Γαλῆν ἔχεις: ἐπὶ τῶν ἀποτευκτικῶν· παρόσον οἱ γαλῆν ἔχοντες οὐκ εὐτυχοῦσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.85>	Γαστέρα μοι προφέρεις, κάλλιστον ὄνειδος ἁπάντων, Ἣ πλήρης μὲν ἐλαφροτέρη, κενεὴ δὲ βαρεῖα: ἐπὶ τῶν γαστριμάργων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.86>	Γηρᾷ βοῦς, τὰ δ’ ἔργα πολλὰ τῷ βοΐ: ἐπὶ τῶν γεγηρακότων καὶ μηκέτι χρησιμευόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.87>	Γέλως Ἰωνικός: ἐπὶ τῶν κιναίδων. Παρόσον οἱ Ἴωνες ἐπὶ τούτῳ διαβάλλονται. Ἐπὶ τῶν αὐτῶν καὶ Γέλως Χῖος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.88>	Γέλως Μεγαρικός: ἐπὶ τῶν ἀώρως θρυπτομένων. Ἤκμασε γὰρ ἡ Μεγαρικὴ κωμῳδία ἐπὶ χρόνον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.89>	Γέροντι μηδέποτε μηδὲν χρηστὸν ποιεῖν: παραινεῖ μηδένα ἀκαίρως εὐεργετεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.90>	Γῆς βάρος: ἐπὶ τῶν ἀχρήστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.91>	Γῆς ἔντερα: ἐπὶ τῶν μηδενὸς ἀξίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.92>	Γάλα ὀρνίθων: ἐπὶ τῶν σπανίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.93>	Γλαὺξ διέπτατο: ἐπὶ τῶν αἰσίῳ χρωμένων οἰωνῷ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.94>	Γλυκὺς ἀπείρῳ πόλεμος: ἐπὶ τῶν ὑπ’ ἀπειρίας ἑαυτοὺς καθιέντων εἰς κίνδυνον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.95>	Γλυκεῖ’ ὀπώρα φύλακος ἐκλελοιπότος: ἐπὶ τῶν ἄνευ μόχθου καὶ ἀφόβως τὰ ἀλλότρια καρπουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.96>	Γραῦς ὥς τις ἵππος τὸν χαραδραῖον τάφον ἕξεις: ἐπὶ τῶν ἀξίων τὰ ἔσχατα πάσχειν. Οἱ γὰρ γεγηρακότες ἵπποι εἰς χαράδρας ἐμβάλλονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.97>	Γραῦς ἀνακροτήσασα πολὺν κονιορτὸν ἐγείρει: ἐπὶ τῶν δι’ ἐμπειρίαν πολλὰ πράγματα κινούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.98>	Γυμνότερος παττάλου: ἐπὶ τῶν σφόδρα ἀπόρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.99>	Γύγου δακτύλιος: ἐπὶ τῶν πολυμηχάνων καὶ πανούργων. Γύγης γὰρ βουκόλος ὢν τῆς γῆς ῥαγείσης εὗρε νεκρὸν φοροῦντα δακτύλιον, καὶ τοῦτον περιελόμενος φύσιν ἔχοντα ὥστε κατὰ στροφὰς τῆς σφενδόνης ὁρᾶσθαι ὅταν βούληται καὶ μὴ, δι’ αὐτοῦ ἀπέκτεινε τὸν βασιλέα καὶ ἦρξε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.3.100>	Γυπὸς σκιά: ἐπὶ τῶν μηδενὸς λόγου ἀξίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.1>	Γυνὴ στρατηγεῖ, καὶ, Γυνὴ στρατεύεται: ἐπὶ τῶν δειλῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.2>	Γυμνὸς ὡς ἐκ μήτρας: ἐπὶ τῶν ἀπόρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.3>	Γυναικὸς φρένες: ἐπὶ τῶν ἀνοήτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.4>	Γυναικὶ μὴ πίστευε, μηδ’ ἂν ἀποθάνῃ: ὅτι δεῖ γυναιξὶ μὴ πιστεύειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.5>	Γυναικῶν ὄλεθροι: ἐπὶ τῶν οἰκτρῶς ἀναιρουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.6>	Γενναῖος εἶ ἐκ βαλαντίου: ἐπὶ τῶν διὰ πλοῦτον εὐγενῶν εἶναι δοκούντων,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.7>	Γέρων ἀλώπηξ οὐχ ἁλίσκεται: ἐπὶ τῶν διὰ πλῆθος χρόνου οὐχ ἁμαρτανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.8>	Γλαύκου τέχνη: ἐπὶ τῶν μὴ ῥᾳδίως κατεργαζομένων. Ἀπὸ Γλαύκου Σαμίου, ὃς πρῶτον κόλλησιν ἐφεῦρε σιδήρου. Ἢ ἐπὶ τῶν τεχνικῶς κατεσκευασμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.9>	Γλῶσσα ποῖ πορεύῃ πόλιν ἀνορθώσασα; καὶ, πόλιν ἀναστρέψασα; ἐπὶ τῶν διὰ λόγου ὠφελούντων ἢ βλαπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.10>	Γραῦς ἀναθυᾷ: ἀντὶ τοῦ, καπρᾷ. Ἐπὶ τῶν παρ’ ἡλικίαν γυναικιζομένων. Ὡς καὶ τὸ, Γραῦς ἀναβακχεύει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.11>	Γέρων βοῦς ἀπένθητος δόμοισιν: ἐπὶ τῶν καθ’ ὥραν τελευτώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.12>	Δασύπους κρεῶν ἐπιθυμεῖ: ἐπὶ τῶν παρ’ ἄλλων ἐπιζητούντων ἃ παρ’ ἑαυτῶν ἔχουσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.13>	Δακτύλου ἡμέρα: ἐπὶ τῶν εὐημερούντων. Δάκτυλος γάρ τις ἐγένετο ἀνὴρ Ἀθήνησι μεγίστων τιμῶν λαχών.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.14>	Δαφνίνην φορῶ βακτηρίαν: ἐπὶ τῶν ὑπό τινων ἐπιβουλευομένων. Παρόσον ἀλεξιφάρμακον ἡ δάφνη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.15>	Δευτέρων ἀμεινόνων: ἐπὶ τῶν θυομένων ἐκ δευτέρου, ὅταν αὐτοῖς τὰ πρότερα ἱερὰ μὴ καυθῇ καὶ ἐπὶ δεύτερα τραπῶσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.16>	Δι’ ὀξείας δραμεῖν: ἐπὶ τῶν διακινδυνευόντων. Ὀξεῖαν γὰρ λέγουσι τὴν λόγχην.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.17>	Δίκην ὑφέξει κἂν ὄνος δάκῃ κύνα: ἐπὶ τῶν ἐπὶ μικρῷ συκοφαντουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.18>	Δὶς παῖδες οἱ γέροντες: ἐπὶ τῶν πρὸς τὸ γῆρας εὐηθεστέρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.19>	Δὶς πρὸς τὸν αὐτὸν αἰσχρὸν προςκρούειν λίθον: φανερόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.20>	Δὶς καὶ τρὶς τὸ καλόν: δῆλον τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.21>	Δῶρα θεοὺς πείθει, καὶ αἰδοίους βασιλῆας: ἐπὶ τῶν διὰ δῶρα τὰς δίκας ἀντιστρεφόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.22>	Δίκης δικαιότερος: ἐπὶ τῶν σφόδρα δικαίων· καθ’ ὑπερβολήν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.23>	Δοῖδυξ αὔξει: ἐπὶ τῶν μὴ αὐξανομένων. Ὁ γὰρ δοῖδυξ μικρός ἐστι καὶ στρογγύλος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.24>	Διὸς ἐγκέφαλος: ἐπὶ τῶν δυςπαθούντων. Οἱ δὲ ὅτι τὰ πολυτελῇ βρώματα παρὰ Πέρσαις Διὸς ἐγκέφαλος λέγονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.25>	Δαιδάλου πτερά: ἐπὶ τῶν δι’ ἀπορίαν χρωμένων προςθήκῃ παρελκούσῃ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.26>	Δελφὸς ἀνὴρ στέφανον μὲν ἔχει, δίψει δ’ ἀπολωλώς: οὗτοι γὰρ διὰ τὸ ἱερῶσθαι ἐστεφανωμένοι μέν εἰσι, δίψει δ’ ἀπόλλυνται. Ἀντὶ τοῦ, τῶν δὲ ἀναγκαίων ἀποροῦσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.27>	Δέχεται καὶ βῶλον Ἀλήτης: ἐπὶ τῶν πάντα δεχομένων. Ἀλήτην γάρ φασί τινα βουκόλῳ συναντήσαντα αἰτῆσαι τροφὴν, ἄραντα δ’ ἐκεῖνον βῶλον δοῦναι αὐτῷ ὡς τοῦ Διὸς ὄντα· τὸν δὲ τοῦτο εἰπεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.28>	Δικαιότερος σταχάνης: ἐπὶ τῶν τὰ δίκαια ἀγαπώντων. Σταχάνην γὰρ οἱ Δωριεῖς τὴν τρυτάνην καλοῦσι παρὰ τὴν στάσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.29>	Δικτύῳ ἄνεμον θηρᾷς: ἐπὶ τῶν ἀνοήτως τι ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.30>	Διὰ δακτυλίου δεῖ σε ἑλκυσθῆναι: ἐπὶ τῶν διὰ λύπην ἢ νόσον ἰσχνῶν γινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.31>	Διὰ τοῦ τοίχου λαλεῖν: ἐπὶ τῶν ἀναισθήτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.32>	Δίχολοι γνῶμαι: οἱονεὶ δίτροποι, Ἐπὶ τῶν διγνώμων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.33>	Δελφῖνα νήχεσθαι διδάσκεις: ἐπὶ τῶν ἄκρως εἴς τι πεπαιδευμένων καὶ προςποιουμένων παρά τινων μανθάνειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.34>	Δέδοται καὶ κακοῖς ἄγρα: ἐπὶ τῶν παρ’ ἀξίαν εὗ πραττόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.35>	Δεινοὶ πλέκειν τοι μηχανὰς Αἰγύπτιοι: ἐπὶ τῶν σφόδρα κακούργων. Τοιοῦτοι γὰρ οἱ Αἰγύπτιοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.36>	Διὸς ψῆφος: ἐπὶ τῶν ἱερῶν καὶ ἀθίκτων· ἢ ἐπὶ τῶν πιθανῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.37>	Δελφῖνα πρὸς τοὐραῖον δεῖς: ἐπὶ τῶν ἀδυνάτων. Εὐκίνητος γάρ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.38>	Διὰ παλαιᾶς ἡμέρας: ὥσπερ διὰ χρόνου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.39>	Δίζεσθαι βιοτὴν, ἀρετὴν δ’ ὅταν ᾖ βίος:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.40>	Ἐνδυμίωνος ὕπνον καθεύδεις: ἐπὶ τῶν ὑπνωδῶν· ἔν τινι γὰρ πόλει ἠράσθη ὁ Ὕπνος παιδὸς Ἐνδυμίωνος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.41>	Ἐκ τριχὸς κρέμαται: ἐπὶ τῶν σφόδρα κινδυνευόντων. Ταὐτὸ δέ ἐστι τῷ, Ἐπὶ ξυροῦ βαίνειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.42>	Ἐκ λύκου στόματος ἀφείλω: ἐπὶ τῶν ἀνελπίστως [τι] λαμβανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.43>	Ἐλέφαντος διαφέρεις οὐδέν: ἐπὶ τῶν ἀναι σθήτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.44>	Ἐν πίθῳ τὴν κεραμείαν μανθάνεις: ἐπὶ τῶν τὰς πρώτας μαθήσεις ὑπερβαινόντων, μανθανόντων δὲ τὰ μείζονα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.45>	Ἐλέφας μῦν οὐχ ἁλίσκει: ἐπὶ τῶν τὰ μικρὰ ἢ φαῦλα παρορώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.46>	Ἐλέφαντας ἐκ μυίας ποιεῖς: ἐπὶ τῶν τὰ μικρὰ ἐπαιρόντων τῷ λόγῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.47>	Ἐλεύθεραι αἶγες ἀρότρου: ἐπὶ τῶν βάρους ἀπηλλαγμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.48>	Ἔνεστι κἀν μύρμηκι χολή: μηδὲ τῶν μικρῶν καταφρονεῖν. Ὁμοία τῇ, Ἀγροίκου μὴ καταφρόνει ῥήτορυς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.49>	Ἐκ τοῦ γὰρ ἐςορᾶν γίνετ’ ἀνθρώποις ἐρᾶν: δῆλον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.50>	Ἐν σκότῳ ὀρχεῖσθαι: ἐπὶ τῶν ἀμάρτυρα μοχθούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.51>	Ἐν θέρει τὴν χλαῖναν κατατρίβεις: ἐπὶ τῶν μὴ καθ’ ὥραν τοῖς ἀναγκαίοις χρωμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.52>	Ἐν πυρὶ βέβηκας: ἢ ἐπὶ αἰσχίστου, ἢ ἐπὶ τάχους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.53>	Ἐν μέλιτι σαυτὸν καταπάττει: ἐπὶ τῶν ἡδυπαθεῖν διωκόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.54>	Ἐνδύετέ με τὴν λεοντῆν: ἐπὶ τῶν μεγάλοις ἐπιχειρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.55>	Ἐν δὲ διχοστασίῃ καὶ Ἀνδροκλῆς πολεμαρχεῖ: ἐπὶ τῶν εὐτελῶν μὲν, διὰ δέ τινα ταραχὴν εὐδοκιμούντων. Ὅμοιον, Ἐν γὰρ ἀμηχάνοις καὶ Καρκίνος ἔμμορε τιμῆς. Αἰπόλει σοί φησιν ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.56>	Ἐν ἀμούσοις καὶ κόρυδος φθέγγεται:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.57>	Ἐρετριέων ῥῶ: ἐπὶ τῶν κατακόρως τισὶ χρωμένων. Κατακόρως γὰρ οὗτοι χρῶνται τῷ ῥῶ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.58>	Ἐν Σάμῳ κομήτης: ἐπὶ τῶν οὐδὲν χάριεν λεγόντων. Οἱ γὰρ οἰκοῦντες ἐκεῖσε πρὸς χοροὺς ἐπιτήδειοι, οὐ πρὸς ἄλλο τι χρήσιμον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.59>	Ἐν τριόδῳ εἰμί: ἐπὶ τῶν ἀδήλων. Οὐκ εἰδὼς ὁποίᾳ ὁδῷ χρήσομαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.60>	Ἐπακτὸς ὅρκος: ὃν ἕτερος ἐπάγει. Οἷον βίαιος, οὐκ αὐθαίρετος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.61>	Ἐπειοῦ δειλότερος: ἐπὶ τῶν δειλῶν. Τοιοῦτος γὰρ Ἐπειός τις ἐγένετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.62>	Ἐπὶ τὰ Μανδραβόλου: ἐπὶ τῶν ἐπὶ τὸ χεῖρον προκοπτόντων. Ὁ γὰρ Μανδράβολος εὑρών ποτε θησαυρὸν πρόβατον χρυσοῦν ἀνέθηκε τοῖς θεοῖς, εἶτα ἐν τῷ δευτέρῳ ἀργυροῦν, εἶτα ἐν τῷ τρίτῳ χαλκοῦν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.63>	Ἑρμῆς ἀμύητος: ἐπὶ τῶν μᾶλλον ἔν τισιν ἐμπείρων· χλευαστικὴ δὲ ἡ παροιμία. Ὁμοία τῇ· Βάλλ’ ἐς ἔχοντα τὴν ἐπιστήμην.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.64>	Εἰ καὶ λύκου ἐμνήσθης: ἐπὶ τῶν ὧν ἂν μνησθῶσιν ἐγγὺς παραγινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.65>	Εὕδοντι κύρτος αἱρεῖ: ἐπὶ τῶν ἐργασαμένων εὐτυχῶς λέγεται. Συμβαίνει γὰρ κοιμωμένων τῶν ἁλιέων τὸν κύρτον αἱρεῖν ἰχθύας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.66>	Ἕλκων ἐφ’ αὑτὸν, ὥςτε Καικίας νέφος: ἐπὶ τῶν ἐπισπωμένων ἑαυτοῖς κακά.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.67>	Ἐρήμη δίκη: ὅταν μὴ ἀπαντήσας ὁ διωκόμενος καταδικασθῇ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.68>	Ἑστίᾳ θύει: ἐπὶ τῶν πολλὰ ἑστιώντων. Παρόσον οἱ ταύτῃ θύοντες οὐδὲν τῆς θυσίας ἐξέφερον. Ὁμοία τῇ, Αὐτῷ κανῷ κατέφαγε πάντα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.69>	Ἑτερομόλιος δίκη: εἰς ἣν οἱ ἀντίδικοι οὐκ εἰςῆλθον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.70>	Ἔφεσις: ἡ ἀπὸ τοῦ δικαστηρίου εἰς ἕτερον δικαστήριον μετάβασις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.71>	Ἔξω βελῶν καθῆσθαι: παραινετικὴ ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.72>	Εὐμεταβολώτερος κοθόρνου: ἐπὶ τῶν πᾶσιν ἐφαρμοζόντων. Ἔστι δὲ εἶδος ὑποδήματος ἐφαρμόζον τοῖς δυσὶ ποσίν. Ὁμοία τῇ, Ποικιλώτερος Ὕδρας. Καὶ, Εὔριπος ἄνθρωπος. Καὶ, Γύγου δακτύλιος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.73>	Ἔλθοι ξένος, ὅστις ὀνήσει: Θετταλῶν καταστρέψας πόλεις ὁ Φίλιππος καὶ τοὺς ξένους πωλήσας, εἴρηκε τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.74>	Ἔφυγον κακὸν, εὗρον ἄμεινον: ἐπὶ τῶν μεταβολὴν κρείττονα οἰωνιζομένων· ἢ καὶ ἐπὶ τῶν παρελθόντων. Οἱ γὰρ παλαιοὶ εἰς ἀνάμνησιν τῆς πρώην ζωῆς ἐρχόμενοι ἔλεγον τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.75>	Εἰ μὴ πατὴρ ἦσθα: λείπει τὸ εἶπον ἄν σ’ οὐκ εὖ φρονεῖν. Παρὰ Σοφοκλεῖ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.76>	Εὐρυβατεύεσθαι: ἐπὶ τῶν πονηρευομένων· εἷς γὰρ τῶν Κερκώπων Εὐρύβατος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.77>	Ἐμπεδοκλέους ἔχθρα: ** Ὤμην δὲ, φησὶν [Λυσίας], ἐγὼ τοιαύτῃ φιλίᾳ συνηρμόσθαι σοι, ὥστε μηδ’ ἂν τὴν Ἐμπεδοκλέους ἔχθραν ἰσχῦσαι διαστῆσαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.78>	Ἐφέσια γράμματα: ἐπῳδαί τινες ἦσαν, ἅςπερ οἱ φωνοῦντες ἐνίκων ἐν παντί. Ταὐτὸ τῇ, Δαφνίνην φορῶ βακτηρίαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.79>	Εἰς τὸν λιμένα: ἀπὸ τῶν ἐν λιμένι ἐρεσσόντων, ἔξω δὲ ῥᾳθυμούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.80>	Ἐπιχώριοι οὖρον ἴσασι: τὸν ἐπιτήδειον ἄνεμον. Ὁμοία τῇ, Ἀπὸ χοέως σπάσον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.81>	Ἐν οἴνῳ ἀλήθεια: παρόσον οἱ οἴνῳ χρόμενοι τὰ ἀπὸ καρδίας λαλοῦσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.82a>	Ἐχθρῶν ἄδωρα δῶρα κοὐκ ὀνήσιμα: δῆλον ἐπὶ τίνι. καὶ παρὰ Σοφοκλεῖ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.82b>	Εἰς κόλπον οὐ πτύει: ἐπὶ τῶν μεγαλαύχων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.83>	Ἐν γῇ πένεσθαι μᾶλλον, ἢ πλουτοῦντα πλεῖν:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.84>	Εὐγενέστερος Κόδρου: ἀπὸ γὰρ Δευκαλίωνος ἦν καὶ ὑπὲρ τῆς πατρίδος ἀπέθανεν. Ὁμοία τῇ, Ἄξιος τῆς ἐν Ἄργει ἀσπίδος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.85>	Ἐπ’ ὄνου πόκος: ἐπὶ τῶν εἰς ἀδύνατα ἀναβαλλομένων. Ἀπ’ ὄνου γὰρ οὐκ ἔστι πόκος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.86>	Ἐς Κυνόσαργες, Ἐς ἀνηλίου πύλας: ἐπὶ τῶν ὁμοίων καὶ αὖται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.87>	Ἐλευθεριώτερος Σπάρτης: διὰ τὸ ἀνυπότακτον καὶ γενναῖον φρόνημα. Διὸ οὐδὲ τειχισθῆναι λέγει τὴν Σπάρτην.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.88>	Ἔνθ’ οὔτε μίμνειν ἄνεμος, οὔτ’ ἐκπλεῖν ἐᾷ: ἐπὶ τῶν δυςχρήστοις περιπεσόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.89>	Ἔῤῥει τὰ καλά: ἐπὶ τῶν κακόν τι βουλομένων δηλῶσαι συντόμως. Ἱπποκράτης γὰρ ἡττηθεὶς Μινδάρῳ ταύτην ἔπεμψεν τὴν ἐπιστολήν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.90>	Εὕρηκα ὃ οὐκ ἐζήτουν: ἐπὶ τῶν οἷς οὐκ ἤθελον περιπεσόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.91>	Ἐχῖνος τὸν τόκον ἀναβάλλει: ἐφ’ ὧν τὸ ἀναβάλλεσθαι πρὸς χεῖρόν ἐστι. Καὶ γὰρ οἱ χερσαῖοι ἐχῖνοι δοκοῦσι κεντούμενοι ἀνέχειν τὸν τόκον· εἶθ’ ὕστερον τραχυτέρων τῶν τέκνων γινομένων ὀδυνηρότερον ἀπαλλάσσονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.92>	Ἐκ γεύματος γινώσκω: ἐπὶ τῶν ἐκ μικροῦ [πολλά] τινα καταλαμβανόντων, ὡς ἐπ’ οἴνου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.93>	Εἰς Σκῶλον μήτ’ αὐτὸς ἴμεν, μήτ’ ἄλλῳ ἕπεσθαι: παραινετική. Τραχεῖα γὰρ ἡ Σκῶλος καὶ δύςβατος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.94>	Ζαλεύκου νόμος: ἐπὶ τῶν ἀποτόμων. Ζάλευκος γὰρ Λοκροῖς ἐνομοθέτησεν ὠμότερα. Ὁμοία καὶ, Τενέδιος πέλεκυς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.95a>	Ζεὺς κατεῖδε χρόνιος ἐπὶ διφθέρας: ἐπὶ τῶν βραδέως τιμωρουμένων. Λέγεται γὰρ τὸν Δία πάντα τὰ πραττόμενα εἰς διφθέρας ἀπογράφεσθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.95b>	Ζεὺς ἄγονος: ἐπὶ τῶν παράδοξα λεγόντων. Ὁ γὰρ Ζεὺς πολυγονώτατος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.96>	Ζεῖ χύτρα, ζῇ φιλία: ἐπὶ τῶν διὰ τὸ δεῖπνον συνιόντων εἰς φιλίαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.97>	Ζητῶν γὰρ ὄψον θοἰμάτιον ἀπώλεσα: ἐπὶ τῶν ἀτυχεστέρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.98>	Ζωὴ πίθου: ἐπὶ τῶν ἐπιεικῶς καὶ μεπρίως καὶ ἀπραγμόνως βιούντων. Ἀπὸ Διογένους, ᾧ πίθος ἡδίστη διαγωγή.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.99>	Ζωὸς γενήσῃ κρομμύου μόνον λαβών: ἐπὶ τῶν ἀπὸ μικρᾶς αἰτίας μεγάλην δόξαν καρπουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.4.100>	Ζῶμεν γὰρ οὐχ ὡς θέλομεν, ἀλλ’ ὡς δυνάμεθα: ἐπὶ τῶν ἀπροαιρέτως ζώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.1>	Ἢ δεῖ χελώνης κρέα φαγεῖν, ἢ μὴ φαγεῖν: τῆς χελώνης μὲν ὀλίγα κρέα βρωθέντα στρόφους ποιεῖ· πολλὰ δὲ, καθαίρει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.2>	Ἡρακλεία λίθος: ταύτην ἔνιοι μαγνῆτιν λέγουσιν. Ἔστι δὲ ἑτέρα παραπλησία ἀργύρῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.3>	Ἦσάν ποτ’ ἦσαν ἄλκιμοι Μιλήσιοι: ἐπὶ τῶν ποτὲ εὖ, εἶθ’ ἑτέρως γεγονότων. Ὁμοία, Ἄμμες ποτ’ ἦμες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.4>	Ἢ τρὶς ἓξ, ἢ τρεῖς κύβοι: ἐπὶ τῶν κινδυνευόντων. Τὸ μὲν, τρὶς ἓξ, τὴν παντελῆ νίκην δηλοῖ· τὸ δὲ, τρεῖς κύβοι, τὴν ἧτταν. Πάλαι γὰρ τρισὶν ἐχρῶντο πρὸς τὰς παιδιὰς κύβοις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.5>	Ἡ Φανίου θύρα: ἐπὶ τῶν ἀνοήτως φυλαττόντων. Οὗτος γὰρ ὁ Φάνιος τυφλὸς ἦν· ὑπανοίγοντος οὖν τοῦ παιδὸς τὴν θύραν, αὐτὸς οὐδὲν ἑώρα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.6>	Ἡ Περγαία Ἄρτεμις: ἐπὶ τῶν πλανητῶν καὶ ἀγυρτῶν. Παρόσον ἡ θεὸς ἀγείρειν καὶ πλανᾶσθαι λέγεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.7>	Ἡράκλειος ψώρα: ἡ δυςίατος, ἡ καὶ τῶν Ἡρακλείων λουτρῶν δεομένη πρὸς θεραπείαν. Τῷ γὰρ Ἡρακλεῖ πολλαχοῦ ἀνῆκε θερμὰ λουτρὰ ἡ Ἀθηνᾶ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.8>	Ἡρακλεία νόσος: ἡ ἱερά. Εἰς ταύτην γὰρ περιέπεσεν Ἡρακλῆς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.9>	Ἤτοι τέθνηκεν ἢ διδάσκει γράμματα: τῶν εἰς Σικελίαν στρατευσάντων οἱ μὲν ἐλήφθησαν αἰχμάλωτοι, οἱ δ’ ἀπώλοντο. Οἱ οὖν διαφυγόντες ἔλεγον τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.10>	Ἢ κρίνον, ἢ κολοκύντην: τὸ τῆς κολοκύντης ἄνθος καλεῖται κρίνον. Ἔταττον· οὖν τὸ μὲν κρίνον ἐπὶ τοῦ τεθνηκότος, τὴν δὲ κολοκύντην ἐπὶ τοῦ ὑγιοῦς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.11>	Ἡ ἀπὸ Σκυθῶν ῥῆσις: ἐπὶ τῶν οἰμώζειν τινὰ λεγόντων. Τοῦτο γὰρ πρὸς Δαρεῖον τὸν Πέρσην ἀπεκρίναντο οἱ Σκύθαι. Ὁμοία τῇ, εἰ μὴ πατὴρ ἦσθα. Ἄιδεις ἔχων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.12>	Ἡλιθιώτερος τῆς Πραξίλλης: αὕτη γὰρ ἐρω τωμένη τί κάλλιστον, Ἥλιος, ἔφη, καὶ σῦκα. Ὁμοία τῇ, Ἀνοητότερος Ἰβύκου, καὶ Κοροίβου, καὶ Μελιτίδου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.13>	Ἢ χρὴ τραγῳδεῖν πάντας, ἢ μελαγχολᾶν: ἐπὶ τῶν μήτε λυπεῖσθαι μήτε χαίρειν δυναμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.14>	Ἡ Συλοσῶντος χλαμύς: ἐπὶ τῶν ἀλαζονευομένων ἐπὶ ἐσθῆτι. Οὗτος γὰρ εἶχε χλαμύδα, ἣν Δαρείῳ ἰδιωτεύοντι δωρησάμενος ἔτυχε τῆς εἰς Σάμον καθόδου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.15>	Ἡ κέρκος τῇ ἀλώπεκι μαρτυρεῖ: ἐπὶ τῶν δεικνυόντων ἀπὸ μικρᾶς πράξεως τὸ ἦθος· ὁμοία, Ἐκ τοῦ κρασπέδου τὸ πᾶν ὕφασμα· Ἐκ γεύματος γινώσκεις· Τὸν Αἰθίοπα ἐκ τῆς ὄψεως· Ἐκ τῶν ὀνύχων τὸν λέοντα· Ἐκ τοῦ καρποῦ τὸ δένδρον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.16>	Ἥλιξ ἥλικα τέρπει: ὁμοία τῇ, Ὡς αἰεὶ τὸν ὅμοιον ἄγει· θεὸς ὡς τὸν ὅμοιον· Ἥλῳ τὸν ἦλον, καὶ, Πάτταλον ἐξέκρουσας παττάλῳ: ἀντὶ τοῦ, ἁμαρτήματι τὸ ἁμάρτημα θεραπεύεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.17>	Ἢν μὴ καθαρῇς κἀλέσῃς, οὐ μὴ φάγῃς: ἐπὶ τῶν σὺν μόχθῳ τὴν ἀναγκαίαν ποριζομένων τροφήν. Εἶπε δὲ Δήμητρα πρὸς Τριπτόλεμον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.18>	Ἡμεῖς δέκα Ῥόδιοι, δέκα νῆες: ἐπὶ τῶν ἀλαζονευομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.19>	Θάμυρις μαίνεται: ἐπὶ τῶν κατὰ σύνεσιν πραττόντων τι, δοκούντων δὲ μαίνεσθαι. Προεγράφη ἡ ἱστορία εἰς τὸν Ἄμυριν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.20>	Θετταλικὰ πτερά: ἐπὶ τῶν παραχρῆμα ἐσθῆτας ἐνειμένων. Αἱ γὰρ Θετταλικαὶ ἐσθῆτες πτερωταὶ ἦσαν,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.21>	Θεῶν ἀγορά: ἐπὶ τῶν χρησίμων καὶ δικαίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.22>	Θυννίζειν: ἀντὶ τοῦ κεντᾶν. Τριαίναις γὰρ τοὺς θύννους κεντῶσιν. Ἐξ οὗ καὶ Λουκιανὸς, θυννῶδες τὸ ἐνθύμημα, ἀντὶ τοῦ, ἀπότομον καὶ σκληρόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.23>	Θύραζε Κᾶρες, οὐκ ἔτ’ Ἀνθεστήρια: διὰ πλῆθος οἰκετῶν, ** ὡς ἐν τοῖς Ἀνθεστηρίοις εὐωχουμένων καὶ αὐτῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.24>	Θεὸς ἡ Ἀναίδεια: ἐπὶ τῶν τῇ ἀναισχυντίᾳ ὠφελουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.25>	Θρᾷκες ὅρκια οὐκ ἐπίστανται: ἐπὶ τῶν ἀνόμων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.26>	Ἰλιὰς κακῶν: ἐπὶ τῶν μεγάλων κακῶν,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.27>	Ἵππῳ γηράσκοντι τὰ μείονα κύκλ’ ἐπίβαλλε: ἐπὶ τῶν διὰ γῆρας δεομένων ῥᾳστώνης.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.28>	Ἱππέας εἰς πεδίον: φανερόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.29>	Ἱερὰ ἄγκυρα: δήλη ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.30>	Ἵνα δέος, ἔνθα καὶ αἰδώς:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.31>	Ἵππος με φέρει, βασιλεύς με τρέφει: Κοῤῥαῖόν φασιν ὑπὸ Φιλίππου στρατευόμενον ἱππέα, τῆς μητρὸς δεομένης αἰτήσασθαι ἄφεσιν τῆς στρατείας, εἰπεῖν τοῦτο,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.32>	Ἱππόλυτον μιμήσομαι: ἐπὶ τῶν σωφρονεῖν βουλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.33>	Ἰχθὺν νήχεσθαι διδάσκεις: ὁμοία τῇ, Δελφῖνι κολυμβᾶν συμβουλεύῃ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.34>	Καδμεία νίκη: ἐπὶ τῶν ἀλυσιτελῶς νικώντων, ὧν ἡ ἱστορία δήλη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.35>	Κύρνια γῆ: ἐπὶ τῶν χωρῶν τῶν λῃστὰς ἐχουσῶν. Τοιαύτη γὰρ ἡ Κύρνος πρώην.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.36a>	Κόρχορος ἐν λαχάνοις: ἐπὶ τῶν εὐτελῶν μὲν ὄντων, μεγάλοις δὲ παραβαλλόντων ἑαυτούς· εἶδος γάρ ἐστι βοτάνης ὁ κόρχορος εὐτελοῦς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.36b>	Καλαμαράδικος γάδαρος: ἐπὶ τῶν μεγάλων· τοιοῦτοι γὰρ οἱ ἐκεῖ ὄνοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.37>	Κύκνειον ᾆσμα: ἐπὶ τῶν ἐγγὺς θανάτου ὄντων, καὶ τὰ τελευταῖα φθεγγομένων. Οἱ κύκνοι γὰρ ἀποθνήσκοντες ᾄδουσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.38>	Κοινὸς Ἑρμῆς: οἷον, κοινὸν τὸ εὕρημα. Κλεπτίστατος ὢν ὁ Ἑρμῆς, κατέδειξε κοινὰ εἶναι τὰ φώρια.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.39>	Κακοῦ κόρακος κακὸν ὠὸν ἔφυ: ἐπὶ τῶν ἐκ κακῶν γονέων ὄντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.40>	Κανθάρου σοφώτερος: ἐπὶ τῶν πονηρῶν. Κάνθαρος γάρ τις πονηρὸς ἐγένετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.41>	Κινήσω τὸν ἀφ’ ἱερᾶς: ἐπὶ τῶν τὰ ἔσχατα κινδυνευόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.42>	Κέρδος αἰσχύνης ἄμεινον: ἐπὶ τῶν διά τι κέρδος αἰσχύνην προςποριζόντων ἑαυτοῖς καὶ μὴ ἐπιστρεφομένων ταύτης.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.43>	Κωφότερος τοῦ Τορωναίων λιμένος: λιμήν τις ἦν στενὰς ἔχων τὰς εἰςβάσεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.44>	Κασιωτικὸν ἅμμα: ἐπὶ τῶν σκολιῶν τοὺς τρόπους. Οὗτοι γὰρ ἅμματά τινα δύςλυτα ἐπιτεχνάζονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.45>	Καθ’ ἑαυτοῦ Βελλεροφόντης: ἐπὶ τῶν καθ’ ἑαυτῶν τι ποιούντων. Ἡ δὲ ἱστορία δήλη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.46>	Κομπᾶς Μάξιμος: ἐπὶ τῶν ὑπὲρ τὸ δέον φρονεῖν νοούντων. Οὗτος γὰρ ὁ Μάξιμος ἀλαζὼν ἐγένετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.47>	Οὐχ ἅμμα λύεις: ἐπὶ τῶν δυςλύτων. Ἀπὸ τῆς ἁμάξης ἡ ἱστορία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.48>	Καρικὸς τράγος: ἐπὶ τῶν εὐτελῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.49>	Κατ’ αἶγας ἀγρίας: ὁμοία τῇ, Ἐς κόρακας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.50>	Κερκυραία μάστιξ: ἐπὶ τῶν μεγάλων μαστίγων. Τοιαύτας γὰρ εἶχον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.51>	Κερκωπίζειν: δολιεύεσθαι. Ἐπὶ τῶν πανούργων. Ἀπό τινων ἀνδρῶν Κερκώπων λεγομένων, ὡς προείρηται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.52>	Κέσκων πόλις: ἐπὶ τῶν ἀνοήτων. Οἱ γὰρ ἐν ταύτῃ κατοικοῦντες τῇ πόλει τοιοῦτοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.53>	Κεστρεὺς νηστεύει: ἐπὶ τῶν λαιμάργων, ὑποκρινομένων δὲ νηστεύειν· ἄπληστον γὰρ τὸ ζῶον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.54>	Κιλίκιοι τράγοι: οἱ δασεῖς. Ὅθεν καὶ τὰ ἐκ τριχῶν Κιλίκια λέγονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.55>	Κινδυνώδης ἡ ἐν πρώρᾳ σελίς: οἱ γὰρ πολέμιοι πρῶτον τὴν πρώραν κατέχουσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.56>	Κοροίβου ἠλιθιώτερος: οὗτος γὰρ τὰ κύματα τῆς θαλάσσης ἠρίθμει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.57>	Κορυδέως εἰδεχθέστερος: ἐπὶ τῶν δυςμόρφων, Οὗτος γὰρ ἐπὶ ἀμορφίᾳ διεβάλλετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.58>	Κρητίζειν; ἐπὶ τοῦ ψεύδεσθαι. Ἀπατηλοὶ γὰρ οἱ Κρῆτες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.59>	Κορώνη τὸν σκορπίον: ἐπὶ τῶν βλαβεροῖς ἐπιχειρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.60>	Κουρήτων στόμα: ἐπὶ τῶν μαντεύεσθαι ὑπισχνουμένων. Τοιοῦτοι γὰρ οὗτοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.61>	Κριὸς ἀσελγόκερως: ἐπὶ τῶν μεγάλων καὶ ἀσελγῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.62>	Κριὸς τὰ τροφεῖα: ἐπὶ τῶν ἀχαρίστων· ἡ δὲ ἱστορία δήλη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.63>	Κρονικαὶ λῆμαι: ὁμοία τῇ, Χύτραις λημᾷς καὶ κολοκύνταις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.64>	Κρόνου πυγή: τὸ ἀρχαῖον καὶ ἀναίσθητον κρέας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.65>	Κρωβύλου ζεῦγος: ἐπὶ τῶν ὑπερβαλλούσῃ πονηρίᾳ κεχρημένων. Ἀπὸ Κρωβύλου τινὸς πορνοβόσκου, δύο ἔχοντος ἑταίρας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.66>	Κυζικηνοὶ στατῆρες: ἐπὶ τῶν εὖ κεχαραγμένων στατήρων. Διαβόητοι γὰρ οὗτοι· ὁμοία τῇ· Λύκος περὶ φρέαρ χορεύει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.67a>	Κύων παρ’ ἐντέροις: ἐπὶ τῶν μὴ δυναμένων ἀπολαύειν τῶν προκειμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.67b>	Κύδος: λοιδορία· κυδάζειν τὸ λοιδορεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.68>	Κύων ἐπὶ δεσμά: ἐπὶ τῶν ἑαυτοὺς εἰς δεσμὰ ἐμβαλλόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.69>	Κωδάλου χοῖνιξ: ἐπὶ τῶν μεγάλοις μέτροις κεχρημένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.70>	Κῷος πρὸς Χῖον: ὅταν ἐλάττονα πρὸς μείζονά τις παραβάλλῃ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.71>	Καύνιος ἔρως: ἐπὶ τῶν μὴ κατορθουμένων· ἐπιθυμιῶν. Καύνου γὰρ ἐρασθεῖσα ἢ ἀδελφὴ καὶ μὴ τυχοῦσα τοῦ ἔρωτος, ἀνεῖλεν ἑαυτήν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.72>	Κύρβεις κακῶν: ἐπὶ πλήθους κακῶν. Κύρβις γὰρ ξύλα τινὰ πινακοειδῆ, ὅπου τοὺς νόμους ἔγραφον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.73>	Κατόπιν ἑορτῆς ἥκεις: ἐπὶ τῶν ἀπὸ καλοῦ πρά γματος ἀπολειπομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.74>	Κακὴ πρόδοσις: ἐπὶ τῶν μετὰ τὴν μίξιν τὸν συγκείμενον μισθὸν κομιζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.75>	Κλαίει ὁ νικήσας, ὁ δὲ νικηθεὶς ἀπόλωλεν: Ἀθηναῖοι νικηθέντες ἀπώλοντο· Φίλιππος νικήσας ὑπὸ Παυσανίου ἀνῃρέθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.76>	Κοινὰ τῶν φίλων: δήλη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.77>	Κλειτοριάζειν. ἐπὶ τῶν παιδεραστῶν τινές φασιν· ἢ ἐπὶ τῶν γυναιξὶν ἀκολάστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.78>	Κακὰ μὲν θρίπες, κακὰ δ’ ἶπες: ἐπὶ τῶν ἑκατέρως βλαπτικῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.79>	Κολοφωνία ὕβρις: ἐπὶ τῶν πλουσίων καὶ ὑβριστῶν. Τοιοῦτοι γὰρ οἱ Κολοφώνιοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.80>	Κύπριος βοῦς: ἐπὶ τῶν κοπροφάγων καὶ εἰκαίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.81>	Κάμηλος καὶ ψωριῶσα πολλῶν ὄνων ἀνατίθεται φορτία: ἐπὶ τῶν ἐν γήρᾳ μὲν ὄντων ἢ δυτυ χίαις, πολλῶν δὲ ἀμεινόνων ὄντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.82>	Κατὰ ῥοῦν φέρεται: ἐπὶ τῶν εὐπλοούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.83>	Καθ’ ὕδατος γράφειν: ἐπὶ τῶν ἀδυνάτοις ἐπιχειρούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.84>	Κἂν ἀπὸ νεκροῦ φέρῃ: ἐπὶ τῶν ἀπὸ πενήτων κερδαινόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.85>	Κύνα δέρειν δεδαρμένην: ἐπὶ τῶν μάτην τι ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.86>	Καρικὴ Μοῦσα: ἐπὶ τῶν ἀλλογενῶν, ἤτοι Σκυθῶν καὶ γραμμάτων. ἄξια
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.87>	Κἂν αἲξ δάκῃ ἄνδρα πονηρόν:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.88>	Κανθάρου σκιαί: ἐπὶ τῶν φοβουμένων τὰ μὴ φόβου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.89>	Κακὴ μὲν ὄψις, ἐν δὲ δειλαῖαι φρένες:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.90>	Κατὰ βοὸς εὔχου: οἷον, μέγα εὔχου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.91>	Κνὶψ ἐκ χώρας: ἐπὶ τῶν ταχυπόδων. Ὁ γὰρ κνὶψ τὸ θηρίον τοιοῦτον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.92>	Κρὴς πρὸς Αἰγινήτην: ἐπὶ τῶν πανουργίᾳ χρωμένων πρὸς ἀλλήλους λέγεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.93>	Αἱ κύνες τὴν δέσποιναν μιμούμεναι: λέγεται ὁπόταν καὶ οἱ ὑποχείριοι τοῖς ἄρχουσιν ἐπὶ κακῷ συμφωνῶσι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.94>	Κυνόσαργες: τόπος, ἐν ᾧ οἱ νόθοι ἐξεκρίνοντο. Κύων γάρ τις ἡρπακὼς κρέα, ἐκεῖ ἐκόμισεν· ὅθεν καὶ
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.95>	Κατὰ ποδὸς βάσιν: ἐπὶ τῶν κατὰ μικρόν τι πραττόντων καὶ μετὰ τέχνης. Ὁμοία τῇ, Ἐν νυκτὶ βουλή.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.96>	Καρκίνος λαγωὸν αἱρεῖ: ἐπὶ τοῦ ἀδυνάτου· ὁμοία τῇ, Λύκος καὶ ὄϊν ποιμαίνει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.97>	Κεραμέως πλοῦτος: ἐπὶ τῶν σαθρῶν καὶ ἀβεβαίων καὶ εὐθραύστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.98>	Κεραμεὺς ἄνθρωπος: ἐπὶ τοῦ σαθροῦ,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.99>	Κακοὶ πίνουσι τῆς τιμωρίας τὴν ὀμίχλην: ἐπὶ τῶν κατ’ ἀξίαν τιμωρουμένων. Ὁμοία τῇ, Αὐτὸς ἐφεῦρε τοῦ κακοῦ τὴν πιτύαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.5.100>	Κενὰ κενοὶ βουλεύονται:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.1>	Λαγὼς καθεύδων: ἐπὶ τῶν προςποιουμένων καθεύδειν, ἢ ἐπὶ τῶν προρποιουμένων τι δρᾶν καὶ οὐκ ἐξ ἀληθείας πραττόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.2>	Λήμνιον κακόν: ἀπὸ τῶν ἐν Λήμνῳ κακῶν γυναικῶν ἡ παραβολή.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.3>	Λυδὸς καπηλεύει: λέγεται Κῦρον περιγενόμενον τῶν Λυδῶν προςτάξαι αὐτοῖς καπηλεύειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.4>	Λύκου πτερά: ἐπὶ τῶν ἀδυνάτων. Πῶς γὰρ ἂν πτηνός τις γένοιτο λύκος;
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.5>	Λαγὼς περὶ κρεῶν: ἐπὶ τῶν διακινδυνευόντων καὶ περὶ ψυχῆς ἀγωνιζομένων. Καὶ γὰρ κἀκεῖνος περὶ τῶν ἑαυτοῦ κρεῶν τρέχει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.6>	Λούσαιο τὸν Πελίαν: ἀπὸ τῶν τῷ Πελίᾳ συμβάντων παρήχθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.7>	Λέρνη κακῶν: Ὡς, Ἰλιὰς κακῶν. Διὰ τὸ τοὺς Ἀργείους ἐκεῖσε ἐν τῇ Λέρνῃ τὰ καθάρματα βάλλειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.8>	Λευκὴ στάθμη: ἐπὶ τῶν μηδὲν συνιέντων· καὶ ἐπὶ τῶν ἄδηλα ἀδήλοις σημειουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.9>	Λευκὴ ψῆφος: ἐπὶ τῶν εὐδαιμόνως βιούντων
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.10>	Λημνίᾳ χειρί: ὠμῇ καὶ παρανόμῳ. Ἀπὸ τῶν συμβάντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.11>	Λιβυκὸν θηρίον: ἐπὶ τῶν ποικίλων καὶ πο λυειδῶν τοῖς τρόποις. Πολυθήρου γὰρ οὔσης τῆς Λιβύης καὶ πολλῶν ζώων συνιόντων καὶ ἀλλήλοις ἐπιβαινόντων, ἐξηλλαγμένα ἀποτελεῖ καὶ σύμμικτα ζῶα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.12>	Λευκὴν μᾶζαν φυρῶ σοι: ἐπὶ τῶν μεγάλως ὑπισχνουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.13>	Λιμοῦ πεδίον: ἐπὶ τῶν ὑπὸ λιμοῦ πιεζομένων πόλεων. Λιμοῦ γάρ ποτε ὄντος, ἔχρησεν ὁ θεὸς Ἀθηναίοις ἀνεῖναι τῷ λιμῷ πεδίον, εἰ μέλλοιεν ἀπαλλαγῆναι τοῦ λιμοῦ· διὸ καὶ ἐποίησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.14>	Λιμῷ Μηλίῳ: ἐπὶ τῶν σφόδρα λιμωττόντων. Τοὺς γὰρ Μηλίους Ἀθηναῖοι ἰσχυρῶς ἐκάκωσαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.15>	Λίνδιοι τὴν θυσίαν: ἐπὶ τῶν σκωπτόντων καὶ δυςφήμως ἱερουργούντων. Ἡρακλῆς γὰρ ἥρπασε τὸν βοῦν τινὸς τῶν Λινδίων καὶ ἐθοινήσατο· ὁ δ’ ἐλοιδορεῖτο αὐτῷ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.16>	Λίνῳ λίνον συνάπτεις: ἐπὶ τῶν τὰ ἀσθενῆ ἀσθενέσι συναπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.17>	Λοκρῶν σύνθημα: ἐπὶ τῶν παρακρουομένων. Λοκροὶ γὰρ τὰς συνθήκας παρέβησαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.18>	Λυδὸς ἐν μεσημβρίᾳ: ἐπὶ τῶν ἀκολάστων. Τοιαύτῃ γὰρ ὥρᾳ οἱ αἰπόλοι ἀκολασταίνουσιν ἐκεῖσε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.19>	Λύκος ἀετὸν φεύγει: ἐπὶ τῶν ἀφύκτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.20>	Λύκος ἔχανεν: ἐπὶ τῶν τῆς ἐλπίδος ἀποτυγχανόντων. Οἱ γὰρ λύκοι ἀθηρίᾳ περιπεσόντες, χαίνουσι διερχόμενοι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.21>	Λύκος περὶ φρέσρ χορεύει: ἐπὶ τῶν πονοῦν των περί τι μάτην. Ὁ γὰρ λύκος ἄπρακτος περίεισιν, ὅταν διψήσῃ. Ὁμοία τῇ, Κύων παρ’ ἐντέροις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.22>	Λευκώλενον λίνον κερδογαμεῖς: ἐπὶ τῶν αἰσχρὰς ἐπὶ κέρδει γαμούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.23>	Λοκρικὸς βοῦς: ἐπὶ τῶν εὐτελῶν. Λοκροὶ γὰρ ἀποροῦντες βοῶν πρὸς θυσίας, ξύλα σχηματίσαντες εἰς βοῦν, οὕτω τὸ θεῖον ἱλάσκονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.24>	Λυδοὶ πονηροὶ, δεύτεροι δ’ Αἰγύπτιοι, τρίτοι δὲ πάντων Κᾶρες ἐξωλέστατοι:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.25>	Λέοντα ξυρᾷς: ἐπὶ τῶν καθ’ ἑαυτῶν τι ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.26>	Λύκος πρὸ βοῆς σπεύδει: ἐπὶ τῶν ὑπερσπευδόντων. Καὶ γὰρ τὸ θηρίον ἁρπάξαν φεύγει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.27>	Λύχνον ἐν μεσημβρίᾳ ἅπτειν: ἐπὶ τῶν παρὰ καιρόν τι ποιούντων. Ὅμοιον τῇ, Ἐν θέρει τὴν χλαῖναν κατατρίβεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.28>	Παρὰ Λύδιον ἅρμα: ἐπὶ τῶν πολὺ ἀπολειπομένων ἐν ἀγῶνι τινί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.29>	Λυδίῳ νόμῳ: μαντικῷ· μάντεις γὰρ οἱ Λυδοί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.30>	Λακωνικὰς Σελήνας: ἐπὶ τῶν ἀμφιβόλως συνθήκας ποιουμένων. Οὗτοι γὰρ βοήθειαν αἰτούμενοι ἀνεβάλλοντο, τὴν σελήνην προφασιζόμενοι. Ἀκεσσαίου σελήνη, τὸ ἐναντίον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.31>	Λιπαρώτερος λύχνου, καὶ Λιπαρώτερος ληκυθίου: ἐπὶ τῶν ὑπερβολικῶν. Ὁμοία τῇ, Ἀκόνην σιτίζεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.32>	Λύω λέσχας: Πλάτων φησὶ λέγων ὁπόταν ἐπὶ τὰ ἔργα ἐξήρχοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.33>	Μασχάλην αἴρειν: ἀντὶ τοῦ κωθωνίζεσθαι καὶ πίνειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.34>	Μεγαρέων δάκρνα: ἐπὶ τῶν πρὸς βίαν δακρυόντων. Τοῦ βασιλέως αὐτῶν ἀποθανόντος ἠναγκάσθησαν, πάντες ὑπὸ τῆς αὐτοῦ γυναικὸς δακρῦσαι. Ὁμοία τῇ, Πρὸς σῆμα μητρυιᾶς θρηνεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.35>	Μεγαρικαὶ σφίγγες: πόρνας τινὰς οὕτως ἐκάλουν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.36>	Μετὰ Λέσβιον ᾠδόν: ἐπὶ τῶν τὰ δεύτερα φε ρομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.37>	Μηδικὴ τράπεζα: ἐπὶ τῶν πολυτελῶν καὶ ἁβρῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.38>	Μὴ μελαμπύγου τύχῃς: μή τινος ἀνδρείου καὶ ἰσχυροῦ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.39>	Μία λόχμη οἰ τρέφει δύο: ἐπὶ τῶν ἐκ μικροῦ πολλὰ κερδαίνειν βουλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.40>	Μύλλος πάντα ἀκούει: ἐπὶ τῶν κωφότητα προςποιουμένων, καὶ πάντα ἀκουόντων. Μύλλος γὰρ κωμῳδιῶν ποιητὴς, ὃς μὴ ἀκούειν ὑπεκρίνετο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.41>	Μῦς ἄρτι πίττης γεύεται: ἐπὶ τῶν νεωστὶ πασχόντων κακῶς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.42>	Μυσῶν λείαν: ἐπὶ τῶν κακῶς διαρπαζομένων. Οἱ γὰρ ** κατ’ ἐκεῖνον τὸν χρόνον τοὺς Μυσοὺς ἐληΐζοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.43>	Μέτρῳ ὕδωρ πίνοντες, ἀμετρὶ δὲ μᾶζαν ἔδοντες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.44>	Μέγα φρονεῖ ἢ Πηλεὺς ἐπὶ τῇ μαχαίρᾳ: σωφροσύνης γὰρ δῶρον αὐτῷ ἐδόθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.45>	Μῦς λευκός: ἐπὶ τῶν ἀσελγῶν καὶ ἀκρατῶν· τοιοῦτοι γὰρ οἱ κατοικίδιοι μύες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.46>	Μὴ παιδὶ μάχαιραν: μὴ τοῖς ἀπείροις ἐγχειρεῖν μεγάλα πράγματα, μή πως καθ’ ἑαυτῶν χρήσωνται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.47>	Μανίαι οὐ πᾶσιν ὅμοιαι: τῶν μανιῶν αἱ μέν εἰσιν ἄτοποι, αἱ δ’ ἀρετῆς καὶ εὐχῆς ἄξιαι, ὡς αἱ τῶν χρησμολόγων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.48>	Μέγα στόμα τὸ ἐνιαυτοῦ: τουτέστι πολλὴ παῤῥησία εὐθηνίας γενομένης.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.49>	Μυσὶ κανθαρίς: ἐπὶ τῶν μηδενὸς ἀξίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.50>	Μετὰ Μουσῶν κόρυδος: ἐπὶ τῶν ἀπαιδεύτων πεπαιδευμένοις συνόντων. Ὁμοία, Καρικὴ Μοῦσα. Καὶ, Κόρχορος ἐν λαχάνοις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.51>	Μέλιτος μυελός: ἐπὶ τοῦ ἄγαν ἡδέος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.52>	Μείζονα βοᾷ δάφνης χλωρᾶς καιομένης: ἐπὶ τῶν μεγάλα βοώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.53>	Μὴ εἰκῇ τὴν Ἄβυδον: λείπει, παραπλεῖν. Ἐπὶ τῶν παρακινδυνευόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.54>	Μὴ κινεῖν κακὸν εὖ κείμενον: ἐπὶ τῶν ἑαυτοῖς κακὰ ἐγειρόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.55>	Μηδὲν κατὰ βοὸς εὔξῃ: μὴ πάντα ἐπιτρέπειν ταῖς εὐχαῖς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.56>	Μήτε νεῖν, μήτε γράμματα: ἐπὶ τῶν ἀμαθῶν. Ταῦτα γὰρ ἐκπαιδόθεν ἐν ταῖς Ἀθήναις ἐμάνθανον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.57>	Μηδέποτε μηδεὶς Μεγαρέων γένοιτο σοφώτερος: ἐπὶ τοῦ ἀναισθήτου. Χαριεντιζόμενοι δὲ τοῦτο ἔλεγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.58>	Μηδὲ μέλι, μηδὲ μελίσσας: ἐπὶ τῶν μὴ βουλομένων παθεῖν τι ἀγαθὸν μετὰ ἀπευκτοῦ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.59>	Μὴ πρὸς λέοντα δορκὰς ἅψωμαι μάχης: ἐπὶ τῶν τὴν ἰσχὺν ἀνίσων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.60>	Μὴ λόγους ἀντ’ ἀλφίτων: ἐπὶ τῶν τινὸς ἀξιούντων τυχεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.61>	Μηδέποτε [εὖ] ἕρδειν γέροντα, μηδὲ γυναῖκα, μηδὲ παῖδα βάσκανον, μηδὲ κύνα τινὸς, μηδὲ λάλον κωπηλάτην: παραινεῖ μὴ εἰς ἄχρηστα ἀναλίσκειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.62>	Μικρὸν κακὸν, μέγα ἀγαθόν: πολλάκις μικρὸς πόνος καὶ κακόν τι δοκοῦν μεγάλων γίνεται πρόξενον καλῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.63>	Μήλῳ βάλλειν: ἐπὶ τῶν εἰς ἔρωτα ἐπαγομένων τινάς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.64>	Μικρὸς ἀεὶ ὁ σὸς πῶλος: ἐπὶ τῶν διὰ βραχύτητα ἡλικίας νεάζειν λεγόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.65>	Μία μάστιξ ἐλαύνει: ἐπὶ τοῦ ῥᾳδίου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.66>	Μυὸς ὄλεθρος: διὰ τὸ ἀποῤῥεόντων τῶν μυῶν τῶν μελῶν θνήσκειν αὐτούς. Εἴρηται δὲ ἐπὶ τῶν ἀπράκτως ἀποθανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.67>	Μηδὲ κάρφος κινεῖν: ἐπὶ τῶν ἡσύχων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.68>	Μὴ τὴν τέφραν φεύγων εἰς τὴν ἀνθρακιὰν ἐμπέσῃς:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.69>	Μήτ’ ἄκανθα ἀμύξῃ: λείπει, τοὺς ἀγαθούς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.70a>	Μὴ πρὸς ἐμὲ τὰ ποικίλα: τουτέστι, μὴ τὰς τέχνας κατὰ τῶν φίλων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.70b>	Μὴ μέγα λέγε: μὴ μεγαλοῤῥημόνει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.71>	Μὴ πῦρ ἐπὶ πῦρ: ἀνθρακεὺς ἐμπιπράμενος ἐν τῇ καμίνῳ τοῦτο λέγει. Ἐπὶ δὲ τῶν κακοῖς συνεχέστερον περιπιπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.72>	Μὴ μάχαιραν αἶρε θῆλυ: ἐπὶ τῶν ἀδυνάτων βοηθεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.73>	Μίδας ὄνου ὦτα: ὅτι ὠτακουστὰς εἶχεν. Οἱ δὲ χωρίον αὐτοῦ φασιν οὕτω καλεῖσθαι, ὑπ’ αὐτοῦ ληφθὲν, ἀνάλωτον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.74>	Μωμήσεταί τις μᾶλλον, ἢ μιμήσεται: ὅτι ῥᾳότερον τὸ ψέγειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.75>	Νῷ πείθου: Ὁμοία τῇ, Πείθου θεῷ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.76>	Νηφάλια ξύλα: τὰ μὴ ἀμπέλινα, μηδὲ σύκινα, μηδὲ μύρσινα· ἐκεῖνα γὰρ οἰνόσπονδα λέγονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.77>	Νόμος καὶ χώρα: δῆλον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.78>	Ναῦς παλαιὰ πόντῳ οὐχὶ πλωσίμη: ἐπὶ τῶν μηδὲν συντελούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.79>	Ναῦς ἱκετεύει πέτρας: ἐπὶ τῶν ἀδυςωπήτων. Ὡς τὸ, Ἀνδριάντι πρεσβεύσομεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.80>	Νέμεσις δὲ παρὰ πόδας βαίνει: μέτεισι γὰρ ταχέως.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.81>	Νεβρῷ ἱππεύεις: ἐπὶ τῶν βραδέως γινομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.82>	Νεκρῷ λέγων μύθους εἰς οὖς: ἐπὶ τοῦ μὴ ἐπαΐοντος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.83>	Νεφέλας ξαίνειν: ἐπὶ ματαίου ἢ ἀδυνάτου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.84>	Νοῦς οὐ παρὰ Κενταύροις: ἐπὶ τῶν ἐπιλησμόνων καὶ πλεονεκτῶν. Παρόσον ὑπὸ πλεονεξίας ἀπάλοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.85>	Νοῦν τὸν ξένον: ἐπὶ τῶν ὑφορωμένων τινά.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.86>	Νῦν εἰς χώραν ἦλθες: ἐπὶ τῶν· ὅπου ἀπηρνοῦντο μὴ ἐλθεῖν ἐλθόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.87>	Νῦν ὀσπρίων ἄμητος: ἐπὶ τῶν καθ’ ὥραν πραττόντων πάντα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.88>	Νῦν θεοὶ μάκαρες: ἐπὶ τῶν ἀξίως τιμωρουμένων ἐφ’ οἷς ἔπραξαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.89>	Νὺξ ὑγρά: ἐπὶ τῶν συμβαινόντων χαλεπῶν. Νύ κτα δασεῖαν, τὴν χειμερινήν φασι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.90>	Νῦν γένοιτο σωθῆναι: ἀετὸς χελώνην ἁρπάσας ἠβούλετο ἀφ’ ὕψους καταβαλεῖν, ἡ δὲ, Νῦν γένοιτο, φησὶ, σωθῆναι· τοῦ δὲ λοιποῦ αὐτῇ μελήσει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.91>	Ξυρὸς εἰς ἀκόνην: πρὸς τοὺς ὧν βούλονται τυγχάνοντας. Ὁμοία τῇ, Ὄνος εἰς ἄχυρα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.92>	Ξύλον ἀγκύλον οὐδέποτ’ ὀρθόν: ὅτι δυςχερὲς ἐκ φαύλων ἀγαθοὺς ἀπεργάσασθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.93>	Ξυγγνώμη πρωτοπείρῳ: ἐπὶ τῶν ἐν πρώτοις διαμαρτανόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.94>	Οὐδὲν ἦν τἄλλα πάντα πλὴν χρυσός:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.95>	Ὀστράκων περιστροφή: ἐπὶ τῶν ἐκ κρειττόνων εἰς τὸ ἐναντίον μεταπιπτόντων, ἐκ μεταφορᾶς τῶν κυβευόντων. Ὀστρακίνοις γὰρ τὸ πάλαι χρώμενοι βώλοις, τῇ μεταβολῇ τούτων πολλάκις ἡττῶντο ἢ ἐνίκων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.96>	Ὀλέθρου πείρατ’ ἐφῆπται: ἐπιδέδεται καὶ ηὐτρέπισται τὸ τοῦ ὀλέθρου ἡμῶν πέρας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.97>	Ὄμπνιος χείρ: ἡ πλουσία. Ὄμπνιον νέφος, μέγα, πολὺ, ηὐξημένον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.98>	Ὄνος ἄγει μυστήρια: ἐν τοῖς μυστηρίοις ἐξ ἄστεος ἐκόμιζον μετὰ τῶν ὄνων τὰς χρείας. Διὸ καὶ ἐκακοπάθουν οἱ ὄνοι. Ἐπὶ τῶν οὖν ἀναξίως τι βασταζόντων λαμβάνεται. Ὁμοία, Γαλῇ κροκωτόν· καὶ, Πίθηκος ἐν πορφύρᾳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.99>	Ὄνου πόκοι: ἐπὶ τῶν ἀνηνύτων καὶ ἀτελῶν. Οὐδὲ γὰρ κείρεται ὄνος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.6.100>	Ὄνου γνάθος: εἰς πολυφάγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.1>	Ὄνου σκιά: ἐπὶ τῶν μηδενὶ χρησίμῳ φιλοτιμουμένων καὶ φιλονεικούντων. Ἐμισθώσατο γάρ τις τὸν ὄνον· καύματος δὲ γενομένου ὑπὸ τὴν ὄνου σκιὰν ὑπέδυ· ὁ δὲ ἐμάχετο, Ὄνον σοι, λέγων, ἐμισθωσάμην, οὐχὶ σκιάν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.2>	Οὐδ’ Ἡρακλῆς πρὸς δύο: φανερόν. Ἡ ἱστορία αὕτη· Προςπεσεῖν τῷ Ἡρακλεῖ ἐκ λόχου οἱ Μολιονίδαι, αὐτὸς φοβηθεὶς ἔφυγε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.3>	Οὐκ ἐπιγλωττήσομαι: Ἀριστοφάνης, οὐ βλασ φημήσω.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.4>	Οὐ μάλα κυκᾷς: ἐπὶ τῶν μηδὲν ὄντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.5>	Οἱ Κρῆτες τὴν θυσίαν: ἐπὶ τῶν ταρασσόντων τοὺς θύοντας καὶ περικοπτόντων. Τοιοῦτον γάρ τι συνέβη τῷ Ἀγαμέμνονι παρὰ τῶν Κρητῶν θύοντι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.6>	Ὁ Σικελὸς τὴν θάλασσαν: Σικελός τις σῦκα ἄγων ἐναυάγει· εἶθ’ ὁρῶν τὴν θάλατταν ἀγριουμένην ἐπὶ πέτρας καθήμενος, Οἶδα, φησὶν, ὃ θέλεις· σῦκα θέλεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.7>	Ὅπου ἔλαφοι τὰ κέρατα ἀποβάλλουσι: τόποι τινὲς δύςβατοι. Ὅθεν ἐπὶ τῶν ἐργώδεις τὰς διατριβὰς ποιουμένων λέγεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.8>	Οὔθ’ ὕεται, οὔτε ἡλιοῦται: ἐπὶ τῶν ἔξω πάσης καθεστώτων φροντίδος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.9>	Οὐκ ἔστ’ ἐμὸν τὸ πρᾶγμα, πολλὰ χαιρέτω: ἐπὶ τῶν ἀπραγμόνων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.10>	Ὄρτυξ ἔσωσεν Ἡρακλῆ τὸν καρτερόν: ἐπὶ τῶν παρ’ ὧν οὐκ ἤλπισαν σωζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.11>	Ὁ παῖς τὸν κρύσταλλον: ἐπὶ τῶν μήτε κατέχειν δυναμένων, μήτε μεθεῖναι βουλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.12>	Ὁ Σκύθης ἵππον: ἐπὶ τῶν κρύφα τινὸς ἐφιεμένων, φανερῶς δὲ ἀποπτυόντων αὐτό. Διὸ καὶ Πίνδαρος· Ἀτιζόμενοι Σκύθαι νεκρὸν ἵππον λόγῳ, κρύφα δὲ σκολιοῖς γάνυσιν ἀναδέρουσι πόδας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.13>	Οὐδὲν ἱερὸν εἶ: ἰδὼν τὸν Ἄδωνιν τοῦτό φησιν Ἡρακλῆς. Εἴρηται οὖν ἐπὶ τῶν ἀχρήστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.14>	Οὐδὲ τὰ τρία Στησιχόρου γινώσκεις: ἐπὶ τῶν ἀπαιδεύτων. Ὁμοία τῇ, Ἀμουσότερος Λειβη θρίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.15>	Οὐδὲ πυρφόρος ἐλείφθη: πάσης πολεμικῆς παρατάξεως ἔδει τὸν μάντιν ἡγεῖσθαι, δάφνης ἔχοντα κλάδους καὶ στέμματα ** καὶ νόμος τούτου μόνου φείδεσθαι τοὺς πολεμίους. Ἐπὶ τῶν πανωλεθρίᾳ διαφθειρομένων ἡ παροιμία τάττεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.16>	Οὐ παντὸς ἀνδρὸς εἰς Κόρινθον ἔσθ’ ὁ πλοῖς: ἡ Κόρινθος πολλὰς εἶχεν ἑταίρας, αἳ τοὺς ἀφικνουμένους ἐδασμολόγουν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.17>	Οὐδὲν ἐγγὺς ἱππικοῦ δρόμου: ἐπὶ τῶν τρυφᾶν βουλομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.18>	Οὐδὲν πρὸς τὸν Διόνυσον: ἐπὶ τῶν τὰ μὴ προςήκοντα φλυαρούντων. Πρῶτον γὰρ τὰ Διονύσου ᾄδοντες οἱ ποιηταὶ, ὕστερον κατεφρόνουν. Οἱ οὖν τοῦ Διονύσου ἔλεγον, Οὐδὲν πρὸς τὸν Διόνυσον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.19>	Οἵῳ μ’ ὁ δαίμων τέρατι συγκαθεῖρξεν: ἐπὶ τῶν δυςανασχετούντων. Ἐπὶ τοῦ Κύκλωπος καὶ τοῦ Ὀδυσσέως.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.20>	Οὐ νυκτιπλοεῖς: ἐπὶ τῶν μὴ ἀκριβῶς ποιούντων, ὡς πελαγοδρομούντων διὰ τὰς τῶν ἀστέρων σημειώσεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.21>	Οὐ φροντὶς Ἱπποκλείδῃ: Ἱπποκλείδης μετὰ ἄλλων ἐμνηστεύετό τινα· τοῦ δὲ Κλεισθένους εἰπόντος, Ἐξορχῇ τὸν γάμον· Οὐ φροντὶς, ἀπεκρίνατο. Εἶπε δὲ τὸ Ἐξορχῇ, ἐπειδὴ ἐκεῖνος ἐν τῷ γάμῳ ἐκυβίστα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.22>	Ὁ φαλλὸς τῷ θεῷ: ἐπὶ τῶν ἀπονεμόντων ἐνίοις τὰ εἰκότα καὶ πρόςφορα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.23>	Οἰταῖος δαίμων: ὃς ὕβριν καὶ ὑπερηφανείαν ἐμίσησεν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.24>	Οὐκ ἐπαινεθείης οὐδ’ ἐν περιδείπνῳ: ἐπὶ τῶν μηδενὸς ἀξίων· εἰώθασι γὰρ ἐν τοῖς περιδείπνοις τὸν τελευτήσαντα ἐπαινεῖν, καὶ εἰ φαῦλος ἦν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.25>	Ὁ κνὶψ ἐν χώρᾳ: ἐπὶ τῶν ταχέως μεταπιπτόν των. Κνὶψ γάρ ἐστι θηρίον ξυλοφάγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.26>	Οἶδα Σίμωνα, καὶ Σίμων ἐμέ: δύο ἐγένοντο ἡγεμόνες, Νίκων καὶ Σίμων. Ὑπερίσχυσε δὲ ὁ Σίμων κακοτροπώτατος ὢν, ὥστε καὶ τὴν ἐπὶ Νίκωνα φήμην ἀπαλεῖψαι. Λεχθείη δ’ ἂν ἡ παροιμία ἐπὶ τῶν ἀλλήλους ἐπὶ κακίᾳ γινωσκόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.27>	Ὁ ἄπληστος πίθος: οὗτος λέγεται ἐν Ἅιδου εἶναι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.28>	Οἶνος καὶ ἀλήθεια: Εὔανδρος παρὰ τοῖς Πέρσαις φησὶν οὐ βασάνοις ἐξετάζεσθαι, ἀλλὰ μεθυσκομένους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.29>	Οἴκοθεν ὁ μάρτυς: ἐπὶ τῶν καθ’ ἑαυτῶν μάρτύρας φερόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.30>	Ὄνῳ τις ἔλεγε μῦθον, ὁ δὲ τὰ ὦτα ἐκίνει: εἰς ἀναισθησίαν τινῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.31>	Ὁ Κρὴς τὸν Κρῆτα: ἐπὶ τῶν ὁμοιοτρόπων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.32>	Ὄνος ἐν μελίσσαις ἐπὶ τῶν ἐν κακοῖς περιπεσόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.33>	Ὄνος λύρας ἀκούων: ἐπὶ τῶν ἀπαιδεύτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.34>	Ὃς αὑτὸν οὐκ ἔχει, Σάμον θέλει: ** Ἀθηναίων ἀξιούντων, ὅτε παρέδωκαν τὸ ἄστυ αὐτῶν, Σάμον ἐν αὐτοῖς ἐᾶσαι, εἶπον τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.35>	Οἴκοι μένειν δεῖ τὸν καλῶς εὐδαίμονα:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.36>	Οἱ φῶρες τὴν βοήν: ἤτοι δεδοίκασιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.37>	Ὁμοιότερος σύκου: τοῦτο παραπαίζει διὰ τὴν ἐμφέρειαν τῶν συκῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.38>	Οὐδὲν πέπονθας δεινὸν, ἂν μὴ προςποιῇ:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.39>	Οὐκ ἔστι διθύραμβος, ἂν ὕδωρ πίῃ: ὁ γὰρ θεὸς εὑρετὴς οἴνου, ᾧ τινι ἑορτάζουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.40>	Οὐ πατρικὰ αὐλεῖ μέλη: ἐπὶ τῶν οὐχ ὁμοίως τοῖς πατράσι βιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.41>	Οὐ φελλίνας ὁ ἀγών: οἷον, οὐ στεφανίτης, ἀλλὰ χρηματίτης. Ἔλεγον δὲ ἐπὶ τῶν ἀργύριον τελούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.42>	Πάντα κινήσω πέτρον: ὁμοία τῇ, Πάντα λίθον κινήσω. Ἐπὶ οὖν τῶν πάντα τρόπον ἐπινοούντων ὥστς ποιῆσαι ὃ βούλονται ἡ παροιμία λέγεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.43>	Παρὰ κωφῷ ἀποπέρδειν:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.44>	Παρεξηνλημένος τὸν νοῦν: οἷον, ἀμυδρὸν, ἢ ὑπὸ γήρως διεφθορότα ἔχων τὸν νοῦν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.45>	Πρεσβύτερος Κόδρου: ἐπὶ τῶν παλάων καὶ πολυχρονίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.46>	Πολλὰ μεταξὺ πέλει κύλικος καὶ χείλεος ἄκρου: Ἀγκαῖος ἄμπελον φυτεύων βαρέως ἐπέκειτο τοῖς οἰκέταις. Εἷς δὲ τῶν οἰκετῶν ἔφη, μὴ γεύσασθαι αὐτὸν τῆς ἀμπέλου. Ἐπεὶ οὖν ὁ καρπὸς ἐπεφθάκει, τὸν οἰκέτην ἐκέλευσε κεράσαι αὐτῷ. Μέλλων δὲ προςφέρειν τὴν κύλικα τῷ στόματι, ὑπεμίμνησκεν αὐτὸν τοῦ στίχου. Καὶ τούτων λεγομένων, ἄλλος οἰκέτης ἦλθεν ἀπαγγέλλων ὡς ὗς τὴν χώραν λυμαίνεται· ὁ δὲ ὁρμήσας ἀνῃρέθη.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.47>	Πατρόκλειος πρόφασις: ἐπὶ τῶν μὴ δυναμένων διὰ φόβον θρηνεῖν τὰς οἰκείας συμφορὰς, ἐξ ἑτέρων δὲ θλίψεων αὐτὰς ἀποκλαιόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.48>	Πᾶσα γῇ πατρίς:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.49>	Πεύκης τρόπον: κατὰ τῶν πανωλεθρίᾳ ἀπολλυ μένων. Παρόσον ἡ πεύκη κοπεῖσα οὐ φύει.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.50>	Πλίνθον πλύνεις, Χαμαὶ ἀντλεῖς: ἐπὶ τῶν ἀδυνάτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.51>	Πτωχοῦ πήρα οὐ πίμπλαται: ἐπὶ τῶν ἀπλήστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.52>	Προμέρου κύνες: τοῦτόν φασιν οἰκέτην ὄντα βασιλικὸν μισῆσαι καθ’ ὑπερβολὴν τῶν τραγῳδιῶν τὸν ποιητὴν Εὐριπίδην, ἐπαφεῖναί τε αὐτῷ κύνας ἀγρίους, οἵ τοῦτον κατεθοινήσαντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.53>	Πτολεμαῒς ἡ δίκη: πρεσβύτις ἦν αὕτη, ἕως ἀπέθανε δίκας λέγουσα καὶ μήποτε ἀπαλλαγῆναι βουλομένηῃ τῶν δικῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.54>	Πρὸς κώρυκον γυμνάζεσθαι: ἐπὶ τῶν διακενῆς μοχθούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.55>	Πρόκριδος ἄκοντα: ἐπὶ τῶν πάντα νικώντων. Τοιοῦτον γὰρ ἔχουσα ἡ Πρόκρις πάντα ἐνίκα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.56>	Πρὸ τῆς νίκης τὸ ἐγκώμιον ᾄδεις: ἐπὶ τῶν προλαμβανόντων τὰ πράγματα. Ὁμοία τῇ, Αἲξ οὔπω τέτοκεν, ἔριφος δ’ ἐπὶ δῶμα γελᾷ. Καὶ, Ἅλμην τί κυκᾷς, πρὶν τοὺς ἰχθύας ἕλῃς;
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.57>	Πρότερον χελώνη παραδραμεῖται δασύποδα: ἐπὶ τῶν ἀδυνάτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.58>	Προβάτων οὐδὲν ὄφελος, ἐὰν ποιμὴν ἀπῇ: ἐπὶ τοῦ ἀναγκαίου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.59>	Πράγματ’ ἐξ ἀπραξίας: ἐπὶ τῶν παρὰ δόξαν καὶ ἐλπίδα συμβαινόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.60>	Πρὸς κενὴν ψάλλεις: ἐπὶ τῶν μάτην πονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.61>	Πρίν κε δύο ἐχῖνοι εἰς φιλίαν ἔλθητον, ὁ μὲν ἐκ πελάγους, ὁ δ’ ἐκ χέρσου: ἐπὶ τοῦ ἀδυνάτου καὶ ἀνομοίου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.62>	Προβάλλοντες κυσὶν ἄρνας: ἐπὶ τῶν τοὺς ἀπράγμονας παραδιδόντων συκοφάνταις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.63>	Πρίν κε λύκος ὄϊν ποιμάνῃ: ἐπὶ τοῦ ἀδυνάτου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.64>	Πραότερος περιστερᾶς: ἐπὶ τῶν ἐπιεικῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.65>	Πρὸς Κᾶρα καρίζεις: ὡς καὶ τὸ, Πρὸς Κρῆτα κρητίζεις. Καὶ, Μεγαρικὰ δάκρυα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.66>	Πρὸς σῆμα μητρυιᾶς κλαίεεν: ἐπὶ τῶν προςποιουμένων κλαίειν ἀφροντίστως τε κλαιόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.67>	Πόντον σπείρειν: ἐπὶ τῶν μάτην πονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.68>	Ποταμῷ μεγάλῳ ὀχετὸν ἐπάγει: ἐπὶ τῶν ματαιοπονούντων ἢ ματαιολογούντων,
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.69>	Ποικιλώτερος ὕδρας: ἐπὶ τῶν δολερῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.70>	Ποταμὸς τὰ πόῤῥω ποτίζων, τὰ δ’ ἔγγιον καταλείπει: ἐπὶ τῶν τοὺς ξένους εὐεργετούντων, τῶν οἰκείων δὲ ἀμελούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.71>	Πονηρὰ κατὰ τρυγόνα ψάλλεις: ἐπὶ τῶν μοχθηρῶς καὶ ἐπιπόνως ζώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.72>	Πολλοὶ στρατηγοὶ Καρίαν ἀπώλεσαν: ἐπὶ τῶν μὴ ὁμογνωμονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.73>	Πολύποδος ὁμοιότης: πρὸς τοὺς ἐξομοιοῦντας ἑαυτοὺς οἷς βούλονται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.74>	Ποταμὸς θαλάττῃ ἐρίζει: ἐπὶ τοῦ ἀδυνάτου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.75>	Πόλεμος δὲ Κόνωνι μελήσει: ἐπὶ τῶν περὶ τῶν ἀλλοτρίων φροντιζόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.76>	Πουλύποδος κεφαλῇ ἔνι μὲν κακὸν, ἐν δὲ καὶ ἐσθλόν: ἐπὶ τῶν συμμίκτων ὄντων καὶ μετεχόντων κακότητος ἢ ἀγαθότητος. Τοῦ γὰρ πολύποδος ἡ κεφαλὴ ζῶσα μὲν δάκνει τοὺς προςιόντας, θανοῦσα δέ ἐστιν ἐδώδιμος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.77a>	Πολλαῖσι πληγαῖς δρῦς δαμάζεται: ἐπὶ τῶν δυςαλώτων καὶ δυςκατεργάστων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.77b>	Πόῤῥω Διός τε καὶ κεραυνοῦ: παραινετικὴ ὅτι δεῖ φεύγειν τοὺς τυράννους ὡς ἀπὸ κεραυνοῦ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.78>	Πολλά κεν εἰδείης, οἷς τὸν θεὸν ἐξαπατήσεις: πρὸς τοὺς οἰομένους τὸ θεῖον κατασοφίζεσθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.79>	Πολλαὶ κυνὸς ἄρσενος εὐναί: ἐπὶ τῶν κατωφερῶν πρὸς συνουσίαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.80>	Πολλὰ κενὰ τοῦ πολέμου: ἤτοι διὰ τὸ πολλὰ καθ’ ὑπόνοιαν φέρειν· ἢ ὅτι Λακεδαιμόνιοι κεναῖς σφενδόναις καὶ νευραῖς ἐψόφουν πρὸς ἔκπληξιν τῶν πολεμίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.81>	Πολλάκι τοι καὶ μωρὸς ἀνὴρ κατακαίριον εἶπε: δήλη ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.82>	Πῦρ. ἐπὶ δαλὸν ἐλθόν: ἐπὶ τῶν ταχέως γινο μένων. Ἀπὸ τοῦ Κύκλωπος ἡ μεταφορά.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.83a>	Πῦρ ὑπ’ ἀκάνθαις:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.83b>	** Ἑλίξας δὲ † μὲν κεῖται: ἐπὶ τῶν πα νουργοτέρων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.84>	Πρὸς κέντρα λακτίξεις: δήλη ἡ παροιμία.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.85>	Πέμπε εἰς ἔσχατον τὴν ἐπιστήμην:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.86>	Πολλοί τοι ναρθηκοφόροι, παῦροι δὲ τε Βάκχοι: ἐπὶ τῶν προςποιητῶς τι πραττόντων. Ὁμοία τῇ, Πολλοὶ βουκένται, παῦροι δέ τε γῆς ἀροτῆρες.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.87>	Προφάσεως δεῖται μόνον ἡ πονηρία:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.88>	Παρθένος τὰ πατρώα: ἐπὶ τῶν καταχαριζομένων τὰ πατρῶα εἴῳθε λέγεσθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.89>	Πρὸ τούτου σε ᾤμην κέρατα ἔχειν: ἐπὶ τῶν ἀνδρείας ὑπόληψν ἐχόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.90>	Πάρες τὸν μάντιν: ἔθος ἦν πρὸ τῆς φάλαγγος ὁδεύειν τὸν μάντιν ἐστεμμένον. Παρεγγυᾷ οὖν τούτου φείδεσθαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.91>	Πεινῶσαν ἀλώπεκα ὕπνος ἐπέρχεται: ἐπὶ τῶν πενήτων τῶν δι’ ἀπορίαν τροφῆς ὑπνούντων. Ἀλώπεκα δὲ εἶπε, παρόσον οἱ πένητες πολλὰς τέχνας ἐπιτηδεύουσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.92>	Πολλῶν ἐγὼ θρίων ἀκήκοα ψόφους: ἐπὶ τῶν ἐκφοβούντων οὐ δεόντως.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.93>	Πρὶν τοὺς ἰχθῦς ἑλεῖν, τὴν ἅλμην κυκᾷς: ἐπὶ τῶν πρὸ πολλοῦ παρασκευαζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.94>	Πίθηκος ἐν πορφύρᾳ: οἱ φαῦλοι κἂν καλοῖς περιβληθῶσιν, ὅμως διαφαίνονται πονηροί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.95>	Πότερον ὁ τὸν τράγον ἀμέλγων ἀφρονέστε– ρος, ἢ ὁ τὸ κόσκινον ὑποτιθείς; εἴποις, ὁ τὸν τράγον:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.96>	Ῥόδιοι τὴν θυσίαν; ἐπὶ τῶν ἐν τοῖς ἱεροῖς βλασφημούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.97a>	Ῥιγοῖ κακῶς ἀριστήσας: ἐπὶ τῶν [προφασιζομένων καὶ] μετὰ τὴν ἀνά[παυσιν] οὐχ ἡδέως ἐρχομένων ἐπὶ τὰ ἔργα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.97b>	Ῥηγίνων δειλότερος: τοὺς δειλοὺς Ῥηγίνους ἔλεγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.98>	Ῥαδαμάνθνος κρίσις: ἐπὶ τῶν ἐπὶ δικαίοις μαρτυρουμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.99>	Ῥαχίας λαλίστερος: ἐπὶ τῶν ἀδολέσχων· παρόσον ταῖς ῥαχίαις ἐπιβάλλοντα τὰ κύματα. ψόφον ποιεῖ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.7.100>	Ῥήματα ἀντὶ ἀλφίτων: ἐπὶ τοῦ προϊεμένου φωνὰς μόνας.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.1>	Ῥόδον ἀνεμώνῃ συγκρίνεις: ἐπὶ τῶν τὰ ἀνόμοια συμβαλλόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.2>	Ῥόδον παρελθὼν μηκέτι ζήτει πάλιν: ἐπὶ τῶν μεταμελουμένων περί τι καὶ μὴ δυναμένων τι ἀνύσαι.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.3>	Ῥωπικὸν ὤνιον: ἐπὶ τῶν εὐτελῶν καὶ πολλοῦ πιπρασκομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.4>	Ῥοδίων χρησμός: ἐπὶ τῶν περιεργότερον πυνθανομένων. Ῥόδιοι γὰρ τῇ Ἀθηνᾷ ἔθυον. Οὐκ ἦν δὲ αὐτοῖς ἀμίδας εἰςφέρειν ἔθος. Ἠρώτησαν οὖν, εἰ τοῦτο δέοι ποιῆσαι. Συγκατένευσεν. Ἀνεπυνθάνοντο πάλιν, χαλκῆν ἢ ὀστρακίνην; ἀπεφήνατο, οὐδετέραν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.5>	Σαρδώνιος γέλως: ἐπὶ τῶν μὴ ἐκ χαιρούσης ψυχῆς γελώντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.6>	Σικελὸς στρατιώτης: ξένοις ἐχρῶντο ἀεί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.7>	Σικελικὴ τράπεζα: ἐπὶ τῶν ἄγαν τρυφηλῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.8>	Σκορπιὸν ὀκτάπουν ἀνεγείρεις: οἷον, ἱκανὸν ἀμύνασθαι εἰς πληγὴν παροξύνεις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.9>	Σῦκον αἰτεῖς: ἐπὶ τῶν κολακευόντων. Ἀθηναῖοι γὰρ ἐκολάκευον τοὺς γεωργούς· οἱ δὲ πρὸς τούτους ἔλεγον ταῦτα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.10>	Συβαρῖται διὰ πλατείας: ἐπὶ τῶν σοβαρῶς πορευομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.11>	Σὺν Ἀθηνᾷ καὶ χεῖρας κίνει: χρησμόν τις ἔλαβε, Τὴν χεῖρα προςφέροντα τὸν θεὸν καλεῖν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.12>	Συστομώτερος σκάφης: ἐπὶ τῶν ἀπαῤῥησιάστων· ἀπὸ τῶν τὰς σκάφας μεταφερόντων ἐν ταῖς πομπαῖς.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.13>	Σχῖνον διατρώγειν: ἐπὶ τῶν καλλωφιζόντων ἑαυτούς· οἱ γὰρ τοιοῦτοι εἰώθασι σχῖνον διατρώγειν, ἕνεκα τοῦ λευκοὺς ὀδόντας ἔχειν. Παρὸ καὶ τοὺς τοιούτους Σχινοτρώκτας ἐκάλουν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.14>	Στύππινον γερόντιον: ἀσθενές.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.15>	Σικελὸς ὀμφακίζεται: ἐπὶ τῶν τὰ εὐτελῆ κλεπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.16>	Σπάρταν ἔλαχες, κείναν κόσμει: δῆλον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.17>	Σπιθαμὴ τοῦ βίου: τὸ ἐλάχιστον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.18>	Συνῆλθον ἀτταγᾶς καὶ νουμήνιος: ἐπὶ δύο κλεπτῶν τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.19>	Σύροι πρὸς Φοίνικας: ἑκάτερα τὰ ἔθνη διαβάλλονται ὡς πανοῦργα· ἢ ὅτι ἑκάστοτε δι’ ἔχθρας εἰσί.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.20>	Σκάνδιξ: λάχανον ἄγριον. Διὸ καὶ σκανδοπώλης ὁ Εὐριπίδης.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.21>	Τὰ ἐκ τρίποδος: ἐπὶ τῶν ἀληθῶς λεγομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.22>	Τίκτει τοι κόρος ὕβριν ὅταν κακῷ ἀνδρὶ παρείη: ἐπὶ τῶν ταῖς εὐτυχίαις ἐπαιρομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.23>	Ταντάλου τάλαντον: διαβόητος ἐπὶ πλούτῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.24>	Τερμέρια κακά: τὰ μεγάλα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.25>	Τυφλότερος ἀσπάλακος: φασὶν αὐτὸν τυφλω θῆναι διὰ τὸ φθείρειν τὴν γῆν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.26>	Τυφλῶν ὀνείρων: ἤτοι τῶν ἀπατηλῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.27>	Τὸ Πάρνου σκαφίδιον: ἐπὶ τῶν μικρὰ ζητούντων. Πάρνος γάρ τις τὴν σκάφην ἀπολέσας συνεχῶς ἠνώχλει τῷ δήμῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.28>	Τὸ Ἐπιμενίδειον δέρμα: ἐπὶ τῶν ἀποθέτων. Κατέκειτο γὰρ παρὰ τῇ Λακεδαίμονι τοῦτο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.29>	Τὸ Φρυνίχου πάλαισμα: κατὰ τῶν πανούργως σοφιζομένων. Προδότης γὰρ γέγονε τῶν Λακεδαιμονίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.30>	Τὸ ἄρνιόν σοι λελάληκεν:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.31>	Τὸ Μηλιακὸν πλοῖον: ἐπὶ τῶν ἄγαν ῥεόντων πλοίων. Κατηράσαντο γὰρ Λακεδαιμόνιοι μηδέποτε στεγνὰ τὰ πλοῖα Μηλίων γενέσθαι· παραβάται γάρ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.32>	Τὸ Δωδωναῖον χαλκεῖον: ἐπὶ τῶν πολλὰ λαλούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.33>	Τὸν Ὕλαν πραυγάζεις: ἐπὶ τῶν μάτην πονούντων καὶ βοώντων. Καὶ γὰρ Ἡρακλῆς ἀποβὰς τῆς Ἀργοῦς καὶ ζητήσας τὸν Ὕλαν, οὐχ εὗρε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.34>	Τρυγόνος λαλίστερος: ἐπειδὴ αἱ τρυγόνες οὐ μόνον τῷ στόματι, ἀλλὰ καὶ τοῖς ὀπισθίοις μέλεσιν ἠχοῦσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.35>	Ταῦτά σοι καὶ Πύθια καὶ Δήλια: ἐπὶ τῶν τὰ τελευταῖα πονούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.36>	Τὸν Κολοφῶνα ἐπέθηκεν: ἐπὶ τῆς βεβαίας ψήφου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.37>	Τιθωνοῦ γῆρας: ἐπὶ τῶν πολυχρονίων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.38>	Τὰ πρῶτ’ ἀρίστους παῖδας Αἴγινα τρέφει: ἐπὶ τῶν τὰ πρῶτα καὶ ἐν ἀρχῇ κοσμίων, μετὰ δὲ ταῦτα ἀσελγαινόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.39>	Τὰς ἐν ᾅδου τριακάδας: [τιμᾶται ἡ τριακὰς] ἐν ᾅδου διὰ τὴν Ἑκάτην. Καὶ γὰρ Ἀθηνᾶ καὶ Ἄρτεμις καὶ Ἑκάτῃ ἓν εἶναι δοκοῦσιν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.40>	Τὸ Πάσητος ἡμιωβόλιον: οὗτος μαλακὸς ἦν ὁ Πάσης, ἐπὶ μαγείᾳ διενηνοχώς. Τὸ γὰρ ἡμιώβολον διδοὺς, παρ’ ἑαυτῷ πάλιν εὕρισκε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.41>	Τὸ βασιλικὸν βοίδιον: ἐπὶ Ππολεμαίου τοῦ νέου βοῦς ἔτεκεν ἓξ βοίδια. Λέγεται οὖν ἐπὶ τῶν πολυτόκων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.42>	Τίς ἐν Κύδωνος: ἐπὶ τῶν φιλοφρόνως δεχομένων τοὺς ξένους.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.43>	Τὸ ἐν τῇ καρδίᾳ τοῦ νήφοντος, ἐπὶ τῆς γλώσσης τοῦ μεθύοντος: ἐπὶ τῶν ἐν μέθῃ τὴν ἀλήθειαν λεγόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.44>	Τὸ πέλαγος πρότερον οἴσει ἄμπελον: ἐπὶ τῶν ἀδυνάτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.45>	Τὸν καπνὸν φεύγων, εἰς τὸ πῦρ ἐνέπεσον: ἐπὶ τῶν τὰ μικρὰ τῶν δεινῶν φευγόντων, καὶ εἰς μείζονα δεινὰ ἐμπιπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.46>	Τίς πατέρ’ αἰνήσει, εἰ μὴ κακοδαίμονα τέκνα: ἐπὶ τῶν προγονικὰ ἀνδραγαθήματα ἀπορίᾳ ἰδίᾳ προφερόντων. Ὁμοία τῇ, Κατὰ σαυτὸν ἔλαυνε. Καὶ, Ἣν ἔλαχες Σπάρταν κόσμει. Παραινεῖ γὰρ μὴ τοῖς ** ὑπὲρ ἀξίαν ἐπιπηδᾶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.47>	Τιτᾶνας καλεῖν: ἐπὶ τῶν κεκραγότων τινὰς εἰς βοήθειαν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.48>	Τὸν ξύοντα δ’ ἀντιξύειν: ἐπὶ τῶν διὰ χάριν χάριτας ποιούντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.49>	Τοῦτο τὸ ὑπόδημα ἔῤῥαψε μὲν Ἱστιαῖος, ὑπεδήσατο δὲ Ἀρισταγόρας: Ἀρταφέρνου τοῦτο τοῦ Περσῶν βασιλέως. Καὶ γὰρ Ἱστιαῖον οὗτος ἠτιᾶτο τῆς Ἰώνων ἀποστασίας, ὁ δὲ ἠρνεῖτο, καὶ εἰς Ἀρισταγόραν μετέφερε τὴν αἰτίαν· οὗ τὸ δόλιον ἀνακαλύπτων ὁ σατράπης, εἰς αὐτὸν τοῦτο εἶπε. Λέγεται δὲ ἐπὶ τῶν τὰ ἑαυτῶν ἐγκλήματα ἄλλοις πανούργως προςαπτόντων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.50>	Τἄλλα φιλώμεθα, τἄλλα μὲν ἀγαπώμεθα: κατὰ τοῦτο, Οὐ συμφημὶ οὐδὲ συναινῶ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.51>	Τέλος ὅρα βίου: τοῦτο τὸ ἀπόφθεγμα Σόλων εἶπε Κροίσῳ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.52>	Τί πρὸς τὸν Ἑρμῆν: ἀντὶ τοῦ, πρὸς τὸν λόγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.53>	Τὸν Μίδα πλοῦτον, καὶ Κροίσου, καὶ Κυνήρου: ἐν ὑπερβολῇ ταῦτα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.54>	Τὸ οὐ Φιλοξένου: ἐπὶ τῶν πολλάκις ἀρνουμένων· Φιλόξενος † γὰρ Διονύσιον καλῶν, οὐδὲν ἄλλο ἀπεκρίνατο οὗτος, εἰ μὴ οὐ οὐ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.55>	Τῷ θρίῳ τὴν ἐγχέλυν: θρίον, τὸ φύλλον τῆς συκῆς· τραχὺ γάρ ἐστιν, αἱ δὲ ἐγχέλυς ὀλισθηραί· πρὸς τὸ λαμβάνειν οὖν αὐτὰς κατάλληλον δοκεῖ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.56>	Τὴν θύραν ἔχει τετριμμένην ὥςπερ αἱ ποῖμναι: ἐπὶ τοῦ ἀπανθρώπου καὶ ἀπροςπελάστου.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.57>	Τοῦ σελίνου δεῖται: ἐπὶ τῶν ἐπισφαλῶς νοσούντων. Καὶ γὰρ εἰώθαμεν στεφανοῦν σελίνοις τὰ μνήματα.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.58>	Τενέδιος πέλεκυς: ἐπὶ τῶν πικρῶς ἢ μᾶλλον συντόμως ἀποκοπτόντων τὰς ζητήσεις, ἢ καὶ τἄλλα πράγματα. Ἢ ἐπὶ τῶν ὠμῶν νόμων. Νόμον γάρ τις ἔταξε παρ’ αὐτοῖς, τὸν καταλαβόντα μοιχὸν πελέκει κόπτειν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.59>	Ὑπὸ παντὶ λίθῳ σκορπίος εὕδει: ἐπὶ τῶν κακοηθῶν λέγεται.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.60>	Ὗς ἐκώμασεν: ἐπὶ τῶν ἀσέμνως τι ποιούντων, καὶ παρ’ ἀξίαν ἐπαιρομένων ἐπί τισιν εὐπραγίαις.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.61>	Ὕδραν τέμνεις: ἐπὶ τῶν ἀδυνάτων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.62>	Ὑπὲρ τὰ Καλλικράτους: πλούσιος οὗτος ἦν ἐν Κορίνθῳ. Εἴποτε οὖν ἐθαύμαζόν τινα ἐπὶ πλούτῳ, τοῦτο ἔλεγον.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.63>	Ὑπερβερεταῖος: ἐπὶ τῶν ὑπερχρονίων· ὁ γὰρ τελευταῖος μήν ἐστιν οὗτος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.64>	Ὗς ὀρίνει: ἐπὶ τῶν βιαίων λέγεται καὶ ἐριστικῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.65>	Φαλάριδος ἀρχαί: ἐπὶ τῶν ὠμῶς τῇ ἐξουσίᾳ χρωμένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.66>	Φώκου ἔρανος: ἐπὶ τῶν εὐωχίας συνταττόντων ἐπὶ τῷ ἑαυτῶν κακῷ. Φῶκος γάρ τις θυγατέρα ἔχων ἐπίγαμον, ἀνεβάλλετο τὸν γάμον· ἐφ’ ᾧ ὀργισθέντες οἱ μνηστῆρες, ἀπέκτειναν αὐτόν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.67>	Φοινίκων συνθήκαι: ἐπὶ τῶν πανούργων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.68>	Χάρωνος θύρα: δι’ ἧς οἱ κατάδικοι ἐπὶ τὸ θανεῖν ἐξήρχοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.69>	Χθόνια λουτρά: τὰ τῶν νεκρῶν.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.70>	Χαῖρε φίλον φῶς: γραῦς ἐθέλουσα ἀκολασταίνειν γυμνὴ, ἵνα μὴ τὴν ῥακίωσιν τοῦ σώματος ἐλέγχῃ τοῦτο εἶπε.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.71>	Ψεκάς: ἡ δρόσος. Οὕτως ἐκαλεῖτο Ἀντίμαχος πτυελώδης ὤν. Οὗτος δὲ μελῶν ἦν ποιητής· οὕτω δὲ ἐκαλεῖτο, διότι προςέῤῥαινε τοῖς ὁμιλοῦσι διαλεγόμενος. Ἐδόκει δὲ ὁ Ἀντίμαχος ψήφισμα πεποιηκέναι, ὅτι μὴ δεῖ κωμῳδεῖν ἐξ ὀνόματος.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.72>	Ὡι τὸ ἱερὸν πῦρ οὐκ ἔστι φυσῆσαι ὡς μὴ καθαρεύοντι:
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.73>	Ὥςπερ ἥρως ἐν ἀσπίδι ξενίσαι βούλομαι: λέγεται ἐπὶ τούτων, οἳ τοῖς ἑαυτῶν ἔργοις ἢ τέχνῃ χρώμενοι τοὺς φίλους εὐεργετοῦσι· παρόσον οἱ ἥρωες τὸ παλαιὸν ἐν ὅπλοις ὄντες ἐξενίζοντο.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.74>	Ὠσὶν ἑστῶσιν: ἐπὶ τῶν πρὸς τὸ ἀκοῦσαι τὰ ὦτα εὐτρεπιζομένων.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.75>	Ὤδινεν ὄρος, εἶτα μῦν ἀπέτεκεν: ὅταν ἐλπίσας τὶς μεγάλα μικροῖς ἐντύχῃ.
<diogenianus_of_heraclea.e_cod_mazarinco urn:cts:greekLit:tlg0097.tlg001.1st1K-grc1.8.76>	Ὥπερ παῖδα φιλοῦσιν ἐρασταῖ: ἐπὶ τῶν ἐρωτικῶς διακειμένων. Οἴκοι τὰ Μιλήσια: ἐπὶ τῶν ὅποι μὴ προςήκει τὴν τρυφὴν ἐπιδεικνυμένων. Ἀρισταγόρας ὁ Μιλήσιος ἐλθών ποτε εἰς Λακεδαίμονα ἠξίου βοηθεῖν τοῖς Ἴωσι πολεμουμένοις ὑπὸ Περσῶν· ἐδημηγόρει δὲ ἐσθῆτα ἔχων πολυτελῆ καὶ τὴν ἄλλην τρυφὴν τὴν Ἰωνικήν· εἶπεν οὖν τις πρὸς αὐτὸν τῶν Ἐφόρων, Οἴκοι τὰ Μιλήσια. Αἱ Χάρητος ὑποσχέσεις: ἐπὶ τῶν προχείρως ἐπαγγελλομένων. Χάρης γὰρ στρατηγὸς Ἀθηναῖος προ χείρως πολλὰ ἐπηγγείλατο. Ὀπισαμβώ: ἐπὶ τῶν ἐπὶ τὸ χεῖρον ἐν τοῖς πράγμασι προβαινόντων ἀεί· παρὰ τὸ ὀπίσω βαίνειν. Εὐδαίμων ὁ Κορίνθιος **: κώμη ἐστὶ πλησίον τῆς Κορίνθου ** κατάφυτος· ὡς τῶν ἐν τῇ κώμῃ ὁμολογούντων μὲν Κόρινθον εἶναι εὐδαίμονα, αἱρουμένων δὲ ἥττονα κώμην ἔχειν. Τυδεὺς ἐκ συφορβίου: ἐπὶ τῶν ἀπαιδεύτων. Οἰνεὺς τὴν θυγατέρα Ἱππονόου Περίβοιαν ἐβιάσατο· γνοὺς δὲ αὐτὴν ἔγκυον οὖσαν ὁ πατὴρ συφορβοῖς παρέδωκε μετὰ τοῦ γενομένου παιδίου Τυδέως. Κλειτοριάζεις: ἐπὶ τῶν παιδεραστούντων. Τί σοι ὁ Ἀπόλλων ἐκιθάρισεν; ἤγουν, τί ἐμαντεύσατο; Κεστρεὺς νηστεύει: ἐπὶ τῶν δικαιοπραγούντων μὲν, οὐδὲν δὲ πλέον ἐκ τῆς δικαιοσύνης ἐπιφερομένων. ὁ γὰρ κεστρεὺς τῶν ἄλλων ἰχθύων ἀλληλοφαγούντων μόνος ἀπέχεται τῆς σαρκοφαγίας, ἐσθίων ἰλύν. Βοιωτοῖς μαντεύσειας: αὕτη κατάρα τίς ἐστί. μαντευομένοις γὰρ τοῖς Θηβαίοις περὶ πολέμου ἀνεῖλεν ἡ Πυθία νίκην αὐτοῖς ἀσεβήσασιν ἔσεσθαι· εἷς δὲ τῶν θεωρῶν ἁρπάσας τὴν προφῆτιν Μυρτίλαν ἐνέβαλεν εἰς θέρμοῦ παρακείμενον λέβητα. ἄλλοι φασὶ, Θηβαίοις πολεμοῦσι Βόμβρος μάντις πλείους ἔφη νικήσεσθαι, εἰ προθύσαιεν τῶν ἡγεμόνων ἕνα· οἱ δὲ ἀποκτείναντες τὸν Βόμβρον ἐνίκησαν. Πλείους τῶν Καλλικυρίων: Καλλικυρίων ποτὲ πλῆθος ἐπῴκησε τὰς Συρακούσας οὕτω πολλοὶ, ὥςτε καὶ τοὺς προτέρους οἰκήτορας ἐκβαλεῖν. Κέλμις ἐν σιδήρῳ: ἐπὶ τῶν σφόδρα ἑαυτοῖς πιστευσάντων, ὅτι ἰσχυροὶ καὶ δυρχείρωτοι πεφύκασι. Κέλμις γάρ τις ἐν Ἴδῃ στεῤῥότατον σίδηρον ἐργαζόμενος.