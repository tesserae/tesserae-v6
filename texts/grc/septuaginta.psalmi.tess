<septuaginta.psalmi urn:cts:greekLit:tlg0527.tlg027.1st1K-grc1.1.1>	ΜΑΚAPΙΟΣ ἀνὴρ ὃς οὐκ ἐπορεύθη ἐν βουλῇ ἀσεβῶν, καὶ ἐν ὁδῷ ἁμαρτωλῶν οὐκ ἔστη, καὶ ἐπὶ καθέδραν λοιμῶν οὐκ ἐκάθισεν·
<septuaginta.psalmi urn:cts:greekLit:tlg0527.tlg027.1st1K-grc1.1.2>	ἀλλ᾿ ἢ ἐν τῷ νόμῳ Κυρίου τὸ θέλημα αὐτοῦ, καὶ ἐν τῷ νόμῳ αὐτοῦ μελετήσει ἡμέρας καὶ νυκτός.
<septuaginta.psalmi urn:cts:greekLit:tlg0527.tlg027.1st1K-grc1.1.3>	καὶ ἔσται ὡς τὸ ξύλον τὸ πεφυτευμένον παρά τἀς διεξόδους τῶν ὑδάτων, ὃ τὸν καρπὸν αὐτοῦ δώσει ἐν καιρῷ αὐτοῦ, καὶ τὸ φύλλον αὐτοῦ οὐκ ἀπορρυήσεται· καὶ πάντα ὅσα ἂν ποιῇ κατευοδωθήσεται.
<septuaginta.psalmi urn:cts:greekLit:tlg0527.tlg027.1st1K-grc1.1.4>	οὐχ οὕτως οἱ ἀσεβεῖς, οὐχ οὕτως, ἀλλʼ ἢ ὡς ὁ χνοῦς ὃν ἐκριπτεῖ ὁ ἄνεμος ἀπὸ προσώπου τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.1.5>	διὰ τοῦτο οὐκ ἀναστήσονται οἱ ἀσεβεῖς ἐν κρίσει, οὐδέ ἁμαρτωλοὶ ἐν βουλῇ δικαίων·
<septuaginta.psalmi urn:cts:greekLit:tlg0527.tlg027.1st1K-grc1.1.6>	ὅτι γινώσκει Κύριος ὁδὸν δικαίων, καὶ ὁδὸς ἀσεβῶν ἀπολεῖται.
<septuaginta.psalmi urn:cts:greekLit:tlg0527.tlg027.1st1K-grc1.2.1>	Ἵνα τί ἐφρύαξαν ἔθνη, καὶ λαοὶ ἐμελέτησαν κενά ;
<septuaginta.psalmi urn:cts:greekLit:tlg0527.tlg027.1st1K-grc1.2.2>	παρέστησαν οἱ βασιλεῖς τῆς γῆς καὶ οἱ ἄρχοντες συνήχθησαν ἐπὶ τὸ αὐτὸ κατὰ τοῦ κυρίου καὶ κατὰ τοῦ χριστοῦ αὐτοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.2.3>	διαρρήξωμεν τοὺς δεσμοὺς αὐτῶν, καὶ ἀπορρίψωμεν ἀφʼ ἡμῶν τὸν ζυγὸν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.2.4>	ὁ κατοικῶν ἐν οὐρανοῖς ἐκγελάσεται αὐτούς, καὶ ὁ κύριος ἐκμυκτηριεῖ αὐτοὺς.
<septuaginta.psalmi urn:cts:greekLit:tlg0527.tlg027.1st1K-grc1.2.5>	τότε λαλήσει πρὸς αὐτοὺς ἐν ὀργῇ αὐτοῦ, καὶ ἐν τῷ θυμῷ αὐτοῦ ταράξει αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.2.6>	ἐγὼ δὲ κατεστάθην ὑπʼ αὐτοῦ ἐπὶ Σειὼν ὄρος τὸ ἅγιον αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.2.7>	διαγγέλλων τὸ πρόσταγμα Κυρίου. Κύριος εἶπεν πρὸς μέ ⁷ἰός μου εἶ σύ, ἐγὼ σήμερον γεγέννηκά σε·
<septuaginta.psalmi urn:cts:greekLit:tlg0527.tlg027.1st1K-grc1.2.8>	αἴτησαι παρʼ ἐμοῦ, καὶ δώσω σοι ἔθνη τὴν κληρονομίαν σου, καὶ τὴν κατάσχεσίν σου τὰ πέρατα τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.2.9>	ποιμανεῖς αὐτοὺς ἐν ῥάβδῳ σιδηρᾷ, ὡς σκεῦος κεραμέως συντρίψεις αὐτοὺς.
<septuaginta.psalmi urn:cts:greekLit:tlg0527.tlg027.1st1K-grc1.2.10>	καὶ νῦν, βασιλεῖς, σύνετε· παιδεύθητε, πάντες οἱ κρίνοντες τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.2.11>	δουλεύσατε τῷ κυρίῳ ἐν φόβῳ, καὶ ἀγαλλιᾶσθε αὐτῷ ἐν τρόμῳ.
<septuaginta.psalmi urn:cts:greekLit:tlg0527.tlg027.1st1K-grc1.2.12>	δράξασθε παιδείας, μή ποτε ὀργισθῇ Κύριος, καὶ ἀπολεῖσθε ἐξ ὁδοῦ δικαίας, ὅταν ἐκκαυθῇ ἐν τάχει ὁ θυμὸς αὐτοῦ. μακάριοι πάντες οἱ πεποιθότες ἐπʼ αὐτῷ
<septuaginta.psalmi urn:cts:greekLit:tlg0527.tlg027.1st1K-grc1.3.1>	Ψαλμὸς τῷ Δαυείδ, ὁπότε ἀπεδίδρασκεν ἀπὸ προσώπου Ἀβεσσαλὼμ τοῦ υἱοῦ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.3.2>	Κύριε, τί ἐπληθύνθησαν οἱ θλἰβοντές με ; πολλοὶ ἐπανίστανται ἐπʼ ἐμέ·
<septuaginta.psalmi urn:cts:greekLit:tlg0527.tlg027.1st1K-grc1.3.3>	πολλοὶ λέγουσιν τῇ ψυχῇ μου Οὐκ ἔστιν σωτηρία ἐν τῷ θεῷ αὐτοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.3.4>	σὺ δέ, Κύριε, ἀντιλήμπτωρ μου εἶ, δόξα μου καὶ ὑψῶν τὴν κεφαλήν μου.
<septuaginta.psalmi urn:cts:greekLit:tlg0527.tlg027.1st1K-grc1.3.5>	φωνῇ μου πρὸς Κύριον ἐκέκραξα, καὶ ἐπήκουσέν μου ἐξ ὄρους ἁγίου αὐτοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.3.6>	ἐγὼ ἐκοιμήθην καὶ ὕπνωσα· ἐξηγέρθην, ὅτι Κύριος ἀντιλήμψεταί μου.
<septuaginta.psalmi urn:cts:greekLit:tlg0527.tlg027.1st1K-grc1.3.7>	οὐ φοβηθήσομαι ἀπὸ μυριάδων λαοῦ τῶν κύκλῳ ἐπιτιθεμένων μοι.
<septuaginta.psalmi urn:cts:greekLit:tlg0527.tlg027.1st1K-grc1.3.8>	ἀνάστα, Κύριε, σῶσόν με ὁ θεός μου· ὅτι σὺ ἐπάταξας πάντας τοὺς ἐχθραίνοντάς μοι ματαίως ὀδόντας ἁμαρτωλῶν συνέτριψας.
<septuaginta.psalmi urn:cts:greekLit:tlg0527.tlg027.1st1K-grc1.3.9>	τοῦ κυρίου ἡ σωτηρία, καὶ ἐπὶ τὸν λαόν σου ἡ εὐλογία σου.
<septuaginta.psalmi urn:cts:greekLit:tlg0527.tlg027.1st1K-grc1.4.1>	Εἰς τὸ τέλος, ἐν ψαλμοῖς· ᾠδὴ τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.4.2>	Ἐν τῷ ἐπικαλεῖσθαί με εἰσήκουσέν μου ὁ θεὸς τῆς δικαιοσύνης μου, ἐν θλίψει ἐπλάτυνάς μοι· οἰκτείρησόν με καὶ εἰσάκουσον τῆς προσευχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.4.3>	υἱοὶ ἀνθρώπων, ἕως πότε βαρυκάρδιοι ; ἵνα τί ἀγαπᾶτε ματαιότητα καὶ ζητεῖτε ψεῦδος ; διἁψαλμα.
<septuaginta.psalmi urn:cts:greekLit:tlg0527.tlg027.1st1K-grc1.4.4>	καὶ γνῶτε ὅτι ἐθαυμάστωσεν Κύριος τὸν ὅσιον αὐτοῦ· Κύριος εἰσακούσεταί μου ἐν τῷ κεκραγέναι με πρὸς αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.4.5>	ὀργίζεσθε καὶ μὴ ἁμαρτάνετε· ἃ λέγετε ἐν καρδία, ἐπὶ ταῖς κοίταις ὑμῶν κατανύγητε. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.4.6>	θύσατε θυσίαν δικαιοσύνης, καὶ ἐλπίσατε ἐπὶ Κύριον.
<septuaginta.psalmi urn:cts:greekLit:tlg0527.tlg027.1st1K-grc1.4.7>	πολλοὶ λέγουσιν Τίς δείξει ἡμῖν τὰ ἀγαθά ; ἐσημειώθη ἐφʼ ἡμᾶς τὸ φῶς τοῦ προσώπου σου, Κύριε·
<septuaginta.psalmi urn:cts:greekLit:tlg0527.tlg027.1st1K-grc1.4.8>	ἔδωκας εὐφροσύνην εἰς τὴν καρδίαν μου, ἀπὸ καρποῦ σίτου καὶ οἴνου καὶ ἐλαίου αὐτῶν ἐπληθύνθησαν.
<septuaginta.psalmi urn:cts:greekLit:tlg0527.tlg027.1st1K-grc1.4.9>	ἐν εἰρήνῃ ἐπὶ τὸ αὐτὸ κοιμηθήσομαι καὶ ὑπνώσω· ὅτι σύ, Κύριε, κατὰ μόνας ἐπὶ ἐλπίδι κσυῴκισάς με.
<septuaginta.psalmi urn:cts:greekLit:tlg0527.tlg027.1st1K-grc1.5.1>	Εἰς τὸ τέλος, ὐπὲρ τῆς κληρονομούσης· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.5.2>	Τὰ ῥήματά μου ἐνώτισαι, Κύριε, σύνες τῆς κραυγῆς μου,
<septuaginta.psalmi urn:cts:greekLit:tlg0527.tlg027.1st1K-grc1.5.3>	πρόσχες τῆς φωνῆς τῆς δεήσεώς μου. ὁ βασιλεύς μου καὶ ὁ θεός μου· ὅτι πρὸς σέ προσεύξομαι, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.5.4>	τὸ πρωὶ εἰσακούσῃ τῆς φωνῆς μου· τὸ πρωὶ παραστήσομαί σοι καὶ ἐπόψομαι.
<septuaginta.psalmi urn:cts:greekLit:tlg0527.tlg027.1st1K-grc1.5.5>	ὅτι οὐχὶ θεὸς θέλων ἀνομίαν σὺ εἶ οὐδὲ παροικήσει σοι πονηρευόμενος.
<septuaginta.psalmi urn:cts:greekLit:tlg0527.tlg027.1st1K-grc1.5.6>	οὐ διαμενοῦσιν παράνομοι κατέναντι τῶν ὀφθαλμῶν σου· ἐμίσησας, Κύριε, πάντας τοὺς ἐργαζομένους τὴν ἀνομίαν.
<septuaginta.psalmi urn:cts:greekLit:tlg0527.tlg027.1st1K-grc1.5.7>	ἀπολεῖς πάντας τοὺς λαλοῦντας τὸ ψεῦδος· ἄνδρα αἱμάτων καὶ δόλιον βδελύσσεται Κύριος.
<septuaginta.psalmi urn:cts:greekLit:tlg0527.tlg027.1st1K-grc1.5.8>	ἐγὼ δὲ ἐν τῷ πλήθει τοῦ ἐλέου σου εἰσελεύσομαι εἰς τὸν οἶκόν σου, προσκυνήσω πρὸς ναὸν ἅγιόν σου ἐν φόβῳ σου.
<septuaginta.psalmi urn:cts:greekLit:tlg0527.tlg027.1st1K-grc1.5.9>	Κύριε, ὁδήγησόν με ἐν τῇ δικαιοσύνῃ σου ἕνεκα τῶν ἐχθρῶν μον, κατεύθυνον ἐνώπιόν σου τὴν ὁδόν μου.
<septuaginta.psalmi urn:cts:greekLit:tlg0527.tlg027.1st1K-grc1.5.10>	ὅτι οὐκ ἔστιν ἐν τῷ στόματι αὐτῶν ἀλήθεια, ἡ καρδία αὐτῶν ματαία· τάφος ἀνεῳγμένος ὁ λάρυγξ αὐτῶν, ταῖς γλώσσαις αὐτῶν ἐδολιοῦσαν.
<septuaginta.psalmi urn:cts:greekLit:tlg0527.tlg027.1st1K-grc1.5.11>	κρῖνον αὐτούς, ὁ θεός· ἀποπεσάτωσαν ἀπὸ τῶν διαβουλιῶν αὐτῶν· κατὰ τὸ πλῆθος τῶν ἀσεβειῶν αὐτῶν ἔξωσον αὐτούς, ὅτι παρεπίκρανάν σε, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.5.12>	καὶ εὐφρανθήτωσαν ἐπὶ σοὶ πάντες οἱ ἐλπίζοντες ἐπὶ σέ· εἰς αἰῶνα ἀγαλλιάσονται, καὶ κατασκηνώσεις ἐν αὺτοῖς. καὶ καυχήσονται ἐπὶ σοὶ πάντες οἱ ἀγαπῶντες τὸ ὄνομά σου,
<septuaginta.psalmi urn:cts:greekLit:tlg0527.tlg027.1st1K-grc1.5.13>	ὄτι σὺ εὐλογεῖς δίκαιον. Κύριε, ὡς ὅπλῳ εὐδοκίας ἐστεφάνωσας ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.6.1>	Εἰς τὸ τέλος, ἐν ὕμνοις, ὑπὲρ τῆς ὀγδόης· ψαλμὸς τῷ Δαυεἰδ.
<septuaginta.psalmi urn:cts:greekLit:tlg0527.tlg027.1st1K-grc1.6.2>	Κύριε. μὴ τῷ θυμῷ σου ἐλέγξῃς με, μηδέ τῇ ὀργῇ σου παιδεύσῃς με.
<septuaginta.psalmi urn:cts:greekLit:tlg0527.tlg027.1st1K-grc1.6.3>	ἐλέησόν με, Κύριε, ὅτι ἀσθενής εἰμι· ἴασαί με, ὅτι ἐταράχθη τὰ ὀστᾶ μου.
<septuaginta.psalmi urn:cts:greekLit:tlg0527.tlg027.1st1K-grc1.6.4>	καὶ ἡ ψυχή μου ἐταράχθη σφόδρα· καὶ σύ, Κύριε, ἕως πότε ;
<septuaginta.psalmi urn:cts:greekLit:tlg0527.tlg027.1st1K-grc1.6.5>	ἐπίστρεψον, Κύριε, ῥῦσαι τὴν ψυχήν μου. σῶσόν με ἕνεκεν τοῦ ἐλέους σου.
<septuaginta.psalmi urn:cts:greekLit:tlg0527.tlg027.1st1K-grc1.6.6>	ὅτι οὐκ ἔστιν ἐν τῷ θανάτῳ ὁ μνημονεύων σου· ἐν δὲ τῷ ᾄδῃ τίς ἐξομολογήσεταί σοι ;
<septuaginta.psalmi urn:cts:greekLit:tlg0527.tlg027.1st1K-grc1.6.7>	ἐκοπίασα ἐν τῷ στεναγμῷ μου, λούσω καθʼ ἑκάστην νύκτα τὴν κλίνην μοι, ἐν δάκρυσίν μου τὴν στρωμνήν μου βρέξω.
<septuaginta.psalmi urn:cts:greekLit:tlg0527.tlg027.1st1K-grc1.6.8>	ἐταράχθη ἀπὸ θυμοῦ ὁ ὀφθαλμός μου, ἐπαλαιώθην ἐν πᾶσιν τοῖς ἐχθροῖς μου.
<septuaginta.psalmi urn:cts:greekLit:tlg0527.tlg027.1st1K-grc1.6.9>	ἀπόστητε ἀπʼ ἐμοῦ πάντες οἱ ἐργαζόμενοι τὴν ἀνομίαν, ὅτι εἰσήκουσεν Κύριος τῆς φωνῆς τοῦ κλαυθμοῦ μου·
<septuaginta.psalmi urn:cts:greekLit:tlg0527.tlg027.1st1K-grc1.6.10>	εἰσήκουσεν Κύριος τῆς δεήσεώς μου, Κύριος τὴν προσευχήν μου προσεδέξατο.
<septuaginta.psalmi urn:cts:greekLit:tlg0527.tlg027.1st1K-grc1.6.11>	αἰσχυνθείησαν καὶ ταραχθείησαν σφόδρα πάντες οἱ ἐχθροί μου, ἐπιστραφείησαν καὶ αἰσχυνθείησαν σφόδρα διὰ τάχους.
<septuaginta.psalmi urn:cts:greekLit:tlg0527.tlg027.1st1K-grc1.7.1>	Ψαλμὸς τῷ Δαυείδ, ὃν ἦσεν τῷ κυρίῳ ὐπὲρ τῶν λόγων Χουσεὶ υίοῦ Ἰεμενεί.
<septuaginta.psalmi urn:cts:greekLit:tlg0527.tlg027.1st1K-grc1.7.2>	Κύριε ὁ θεός μου, ἐπὶ σοὶ ἤλπισα· σῶσόν με ἐκ πάντων τῶν διωκόντων με καὶ ῥῦσαί με,
<septuaginta.psalmi urn:cts:greekLit:tlg0527.tlg027.1st1K-grc1.7.3>	μή ποτε ἁρπάσῃ ὡς λέων τὴν ψυχήν μου, μὴ ὄντος λυτρουμένου μηδὲ σώζοντος.
<septuaginta.psalmi urn:cts:greekLit:tlg0527.tlg027.1st1K-grc1.7.4>	Κύριε ὁ θεός μου, εἰ ἐποίησα τοῦτο, εἰ ἔστιν ἀδικία ἐν χερσίν μου,
<septuaginta.psalmi urn:cts:greekLit:tlg0527.tlg027.1st1K-grc1.7.5>	εἰ ἀνταπέδωκα τοῖς ἀνταποδιδοῦσίν μοι κακά, ἀποπέσοιμι ἄρα ἀπὸ τῶν ἐχθρῶν μου κενός·
<septuaginta.psalmi urn:cts:greekLit:tlg0527.tlg027.1st1K-grc1.7.6>	καταδιώξαι ἄρα ὁ ἐχθρὸς τὴν ψυχήν μου καὶ καταλάβοι, καὶ καταπατήσαι εἰς γῆν τὴν ζωήν μου, καὶ τὴν δόξαν μου εἰς χοῦν κατασκηνώσαι. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.7.7>	ἀνάστηθι, Κύριε, ἐν ὀργῇ σου, ὑψώθητι ἐν τοῖς πέρασι τῶν ἐχθρῶν μου· ἐξεγέρθητι, Κύριε ὁ θεός μου, ἐν προστάγματι ᾧ ἐνετείλω.
<septuaginta.psalmi urn:cts:greekLit:tlg0527.tlg027.1st1K-grc1.7.8>	καὶ συναγωγὴ λαῶν κυκλώσει σε· καὶ ὑπέρ ταύτης εἰς ὕψος ἐπίστρεψον.
<septuaginta.psalmi urn:cts:greekLit:tlg0527.tlg027.1st1K-grc1.7.9>	Κύριος κρινεῖ λαοὺς· κρῖνόν με, Κύριε, κατὰ τὴν δικαιοσύνην μου καὶ κατὰ τὴν ἀκακίαν μου ἐπʼ ἐμοί.
<septuaginta.psalmi urn:cts:greekLit:tlg0527.tlg027.1st1K-grc1.7.10>	συντελεσθήτω δὴ πονηρία ἁμαρτωλῶν, καὶ κατευθυνεῖς δίκαιον· ἐτάζων καρδίας καὶ νεφροὺς ὁ θεός.
<septuaginta.psalmi urn:cts:greekLit:tlg0527.tlg027.1st1K-grc1.7.11>	δικαία ἡ βοήθειά μου παρὰ τοῦ θεοῦ τοῦ σώζοντος τοὺς εὐθεῖς τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.7.12>	ὁ θεὸς κριτὴς δίκαιος καὶ ἰσχυρὸς καὶ μακρόθυμος, μὴ ὀργὴν ἐπάγων καθʼ ἑκάστην ἡμέραν.
<septuaginta.psalmi urn:cts:greekLit:tlg0527.tlg027.1st1K-grc1.7.13>	ἐὰν μὴ ἐπιστραφῆτε, τὴν ῥομφαίαν αὐτοῦ στιλβώσει· τὸ τόξον αὐτοῦ ἐνέτεινεν, καὶ ἡτοίμασεν αὐτό·
<septuaginta.psalmi urn:cts:greekLit:tlg0527.tlg027.1st1K-grc1.7.14>	καὶ ἐν αὐτῷ ἡτοίμασεν σκεύη θανάτου, τὰ βέλη αὐτοῦ τοῖς καιομένοις ἐξειργάσατο.
<septuaginta.psalmi urn:cts:greekLit:tlg0527.tlg027.1st1K-grc1.7.15>	ἰδοὺ ὠδίνησεν ἀνομίαν, συνέλαβεν πόνον καὶ ἔτεκεν ἀδικίαν·
<septuaginta.psalmi urn:cts:greekLit:tlg0527.tlg027.1st1K-grc1.7.16>	λάκκον ὤρυξεν καὶ ἀνέσκαψεν αὐτόν, καὶ ἐνπεσεῖται εἰς βόθρον ὃν εἰργάσατο·
<septuaginta.psalmi urn:cts:greekLit:tlg0527.tlg027.1st1K-grc1.7.17>	ἐπιστρέψει ὁ πόνος αὐτοῦ εἰς κεφαλὴν αὐτοῦ, καὶ ἐπὶ κορυφὴν αὐτοῦ ἡ ἀδικία αὐτοῦ καταβήσεται.
<septuaginta.psalmi urn:cts:greekLit:tlg0527.tlg027.1st1K-grc1.7.18>	ἐξομολογήσομαι Κυρίῳ κατὰ τὴν δικαιοσύνην αὐτοῦ, καὶ ψαλῶ τῷ ὀνόματι Κυρίου τοῦ ὑψίστου.
<septuaginta.psalmi urn:cts:greekLit:tlg0527.tlg027.1st1K-grc1.8.1>	Εἰς τὸ τέλος, ὑπερ τῶν ληνῶν· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.8.2>	Κύριε ὁ κύριος ἡμῶν, ὡς θαυμαστὸν τὸ ὄνομά σου ἐν πάσῃ τῇ γῆ· ὅτι ἐπήρθη ἡ μεγαλοπρεπία σου ὑπεράνω τῶν οὐρανῶν.
<septuaginta.psalmi urn:cts:greekLit:tlg0527.tlg027.1st1K-grc1.8.3>	ἐκ στόματος νηπίων καὶ θηλαζόντων κατηρτίσω αἶνον ἕνεκα τῶν ἐχθρῶν σου, τοῦ καταλῦσαι ἐχθρὸν καὶ ἐκδικητήν.
<septuaginta.psalmi urn:cts:greekLit:tlg0527.tlg027.1st1K-grc1.8.4>	ὅτι ὄψομαι τοὺς οὐρανούς, ἔργα τῶν δακτύλων σου, σελήνην καὶ ἀστέρας ἃ σὺ ἐθεμελίωσας·
<septuaginta.psalmi urn:cts:greekLit:tlg0527.tlg027.1st1K-grc1.8.5>	τί ἐστιν ἄνθρωπος ὅτι μιμνήσκῃ αὐτοῦ, ἢ υἱὸς ἀνθρώπου ὅτι ἐπισκέπτῃ αὐτόν ;
<septuaginta.psalmi urn:cts:greekLit:tlg0527.tlg027.1st1K-grc1.8.6>	ἠλάττωσας αὐτὸν βραχύ τι παρʼ ἀγγέλους, δόξῃ καὶ τιμῇ ἐστεφάνωσας αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.8.7>	καὶ κατέστησας αὐτὸν ἐπὶ τὰ ἔργα χειρῶν σου· πάντα ὑπέταξας ὑποκάτω τῶν ποδῶν αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.8.8>	πρόβατα καὶ βόας πάσας, ἔτι δὲ καὶ τὰ κτήνη τοῦ πεδίου,
<septuaginta.psalmi urn:cts:greekLit:tlg0527.tlg027.1st1K-grc1.8.9>	τὰ πετεινὰ τοῦ οὐρανοῦ καὶ τοὺς ἰχθύας τῆς θαλάσσης, τὰ διαπορευόμενα τρίβους θαλασσῶν.
<septuaginta.psalmi urn:cts:greekLit:tlg0527.tlg027.1st1K-grc1.8.10>	Κύριε ὁ κύριος ἡμῶν, ὡς θαυμαστὸν τὸ ὄνομά σου ἐν πάσῃ τῇ γῇ.
<septuaginta.psalmi urn:cts:greekLit:tlg0527.tlg027.1st1K-grc1.9.1>	Εἰς τὸ τέλος, ὑπὲρ τῶν κρυφίων τοῦ υἱοῦ· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.9.2>	Ἐξομολογήσομαι σοι, Κύριε, ἐν ὅλῃ καρδίᾳ μου, διηγήσομαι πάντα τὰ θαυμάσιά σου·
<septuaginta.psalmi urn:cts:greekLit:tlg0527.tlg027.1st1K-grc1.9.3>	εὐφρανθήσομαι καὶ ἀγαλλιάσομαι ἐν σοί, ψαλῶ τῷ ὀνόματί σου, Ὕψιστε.
<septuaginta.psalmi urn:cts:greekLit:tlg0527.tlg027.1st1K-grc1.9.4>	ἐν τῷ ἀποστραφῆναι τὸν ἐχθρόν μου εἰς τὰ ὀπίσω, ἀσθενήσουσιν καὶ ἀπολοῦνται ἀπὸ προσώπου σου.
<septuaginta.psalmi urn:cts:greekLit:tlg0527.tlg027.1st1K-grc1.9.5>	ὅτι ἐποίησας τὴν κρίσιν μου καὶ τὴν δίκην μου, ἐκάθισας ἐπὶ θρόνου, ὁ κρίνων δικαιοσύνην.
<septuaginta.psalmi urn:cts:greekLit:tlg0527.tlg027.1st1K-grc1.9.6>	ἐπετίμησας ἔθνεσιν, καὶ ἀπώλετο ὁ ἀσεβής· τὸ ὄνομα αὐτῶν ἐξήλειψας εἰς τὸν αἰῶνα καὶ εἰς τὸν αἰῶνα >τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.9.7>	τοῦ ἐχθροῦ ἐξέλιπον αἱ ῥομφαῖαι εἰς τέλος, καὶ πόλεις καθεῖλες· ἀπώλετο τὸ μνημόσυνον αὐτῶν μετʼ ἠχοῦς·
<septuaginta.psalmi urn:cts:greekLit:tlg0527.tlg027.1st1K-grc1.9.8>	καὶ ὁ κύριος εἰς τὸν αἰῶνα μένει· ἡτοίμασεν ἐν κρίσει τὸν θρόνον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.9.9>	καὶ αὐτὸς κρινεῖ τὴν οἰκουμένην ἐν δικαιοσύνῃ, κρινεῖ λαοὺς ἐν εὐθύτητι.
<septuaginta.psalmi urn:cts:greekLit:tlg0527.tlg027.1st1K-grc1.9.10>	καὶ ἐγένετο Κύριος καταφυγὴ τῷ πένητι, βοηθὸς ἐν εὐκαιρίαις ἐν θλίψει.
<septuaginta.psalmi urn:cts:greekLit:tlg0527.tlg027.1st1K-grc1.9.11>	καὶ ἐλπισάτωσαν ἐπὶ σὲ οἱ γινώσκοντες τὸ ὄνομά σου, ὅτι οὐκ ἐνκατέλιπες τοὺς ἐκζητοῦντάς σε, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.9.12>	ψάλατε τῷ κυρίῳ τῷ κατοικοῦντι ἐν Σιῶν, ἀναγγείλατε ἐν τοῖς ἔθνεσιν τὰ ἐπιτηδεύματα αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.9.13>	ὅτι ἐκζητῶν τὰ αἵματα αὐτῶν ἐμνήσθη, οὐκ ἐπελάθετο τῆς δεήσεως τῶν πενήτων.
<septuaginta.psalmi urn:cts:greekLit:tlg0527.tlg027.1st1K-grc1.9.14>	ἐλέησόν με, Κύριε· ἴδε τὴν ταπείνωσίν μου ἐκ τῶν ἐχθρῶν μου, ὁ ὑψῶν με ἐκ τῶν πυλῶν τοῦ θανάτου,
<septuaginta.psalmi urn:cts:greekLit:tlg0527.tlg027.1st1K-grc1.9.15>	ὅπως ἄν ἐξαγγείλω πάσας τὰς αἰνέσεις σου ἐν ταῖς πύλαις τῆς θυγατρὸς Σιῶν· ἀγαλλιάσομαι ἐπὶ τῷ σωτηρίῳ σου.
<septuaginta.psalmi urn:cts:greekLit:tlg0527.tlg027.1st1K-grc1.9.16>	ἐνεπάγησαν ἔθνη ἐν διαφθορᾷ ᾗ ἐποίησαν, ἐν παγίδι ταύτῃ ᾗ ἔκρυψαν συνελήμφθη ὁ ποὺς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.9.17>	γινώσκεται Κύριος κρίματα ποιῶν, ἐν τοῖς ἔργοις τῶν χειρῶν αὐτοῦ συνελήμφθη ὁ ἁμαρτωλός. ᾠδὴ διαφάλματος.
<septuaginta.psalmi urn:cts:greekLit:tlg0527.tlg027.1st1K-grc1.9.18>	ἀποστραφήτωσαν οἱ ἁμαρτωλοὶ εἰς τὸν ᾄδην, πάντα τὰ ἔθνη τὰ ἐπιλανθανόμενα τοῦ θεοῦ.
<septuaginta.psalmi urn:cts:greekLit:tlg0527.tlg027.1st1K-grc1.9.19>	ὅτι οὐκ εἰς τέλος ἐπιλησθήσεται ὁ πτωχός, ἡ ὑπομονὴ τῶν πενήτων οὐκ ἀπολεῖται εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.9.20>	ἀνάστηθι, Κύριε, μὴ κραταιούσθω ἄνθρωπος, κριθήτωσαν ἔθνη ἐνώπιόν σου.
<septuaginta.psalmi urn:cts:greekLit:tlg0527.tlg027.1st1K-grc1.9.21>	κατάστησον, Κύριε, νομοθέτην ἐπʼ αὐτούς, γνώτωσαν ἔθνη ὅτι οἱ ἄνθρωποί εἰσιν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.9.22>	ἵνα τί, Κύριε, ἀφέστηκας μακρόθεν ; ὑπερορᾷς ἐν εὐκαιρίαις ἐν θλίψει ;
<septuaginta.psalmi urn:cts:greekLit:tlg0527.tlg027.1st1K-grc1.9.23>	ἐν τῷ ὑπερηφανεύεσθαι τὸν ἀσεβῆ ἐνπυρίζεται ὁ πτωχός· συνλαμβάνονται ἐν διαβουλίοις οἷς διαλογίζονται.
<septuaginta.psalmi urn:cts:greekLit:tlg0527.tlg027.1st1K-grc1.9.24>	ὅτι ἐπαινεῖται ὁ ἁμαρτωλὸς ἐν ταῖς ἐπιθυμίαις τῆς ψυχῆς αὐτοῦ, καὶ ὁ ἀδικῶν ἐνευλογεῖται.
<septuaginta.psalmi urn:cts:greekLit:tlg0527.tlg027.1st1K-grc1.9.25>	παρώξυνεν τὸν Κύριον ὁ ἁμαρτωλός, κατὰ τὸ πλῆθος τῆς ὀργῆς αὐτοῦ οὐκ ἐκζητήσει οὐκ ἔστιν ὁ θεὸς ἐνώπιον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.9.26>	βεβηλοῦνται αἱ ὁδοὶ αὐτοῦ ἐν παντὶ καιρῷ· ἀνταναιρεῖται τὰ κρίματά σου ἀπὸ προσώπου αὐτοῦ, πάντων τῶν ἐχθρῶν αὐτοῦ κατακυριεύσει.
<septuaginta.psalmi urn:cts:greekLit:tlg0527.tlg027.1st1K-grc1.9.27>	κἶπεν γὰρ ἐν καρδίᾳ αὐτοῦ Οὐ μὴ σαλευθῶ ἀπὸ γενεᾶς εἰς γενεὰν ἄνευ κακοῦ.
<septuaginta.psalmi urn:cts:greekLit:tlg0527.tlg027.1st1K-grc1.9.28>	οὗ ἀρᾶς τὸ στόμα αὐτοῦ γέμει καὶ πικρίας καὶ δόλου, ὑπὸ τὴν γλῶσσαν αὐτοῦ κόπος καὶ πόνος.
<septuaginta.psalmi urn:cts:greekLit:tlg0527.tlg027.1st1K-grc1.9.29>	ἐνκάθηται ἐνέδρᾳ μετὰ πλουσίων ἐν ἀποκρύφοις ἀποκτεῖναι ἀθῷον· οἱ ὀφθαλμοὶ αὐτοῦ εἰς τὸν πένητα ἀποβλέπουσιν.
<septuaginta.psalmi urn:cts:greekLit:tlg0527.tlg027.1st1K-grc1.9.30>	ἐνεδρεύει ἐν ἀποκρύφῳ, ὡς λέων ἐν τῇ μάνδρᾳ αὐτοῦ· ἐνεδρεύει τοῦ ἁρπάσαι πτωχόν, ἁρπάσαι πτωχὸν ἐν τῷ ἑλκύσαι αὐτόν· ἐν τῇ παγίδι αὐτοῦ
<septuaginta.psalmi urn:cts:greekLit:tlg0527.tlg027.1st1K-grc1.9.31>	ταπεινώσει αὐτόν· κύψει καὶ πεσεῖται ἐν τῷ αὐτὸν κατακυριεῦσαι τῶν πενήτων.
<septuaginta.psalmi urn:cts:greekLit:tlg0527.tlg027.1st1K-grc1.9.32>	εἶπεν γὰρ ἐν τῇ καρδίᾳ αὐτοῦ Ἐπιλέλησται ὁ θεός, ἀπέστρεψεν τὸ πρόσωπον αὐτοῦ τοῦ μὴ βλέπειν εἰς τέλος,
<septuaginta.psalmi urn:cts:greekLit:tlg0527.tlg027.1st1K-grc1.9.33>	ἀνάστηθι, Κύριε ὁ θεός, ὑψωθήτω ἡ χείρ σου· μὴ ἐπιλάθῃ τῶν πενήτων.
<septuaginta.psalmi urn:cts:greekLit:tlg0527.tlg027.1st1K-grc1.9.34>	ἕνεκεν τίνος παρώξυνεν ὁ ἀσεβὴς τὸν θεόν ; εἶπεν γὰρ ἐν καρδίᾳ αὐτοῦ Οὐ ζητήσει.
<septuaginta.psalmi urn:cts:greekLit:tlg0527.tlg027.1st1K-grc1.9.35>	βλέπεις, ὅτι σὺ πόνον καὶ θυμὸν κατανοήσεις. τοῦ παραδοῦναι αὐτοὺς εἰς χεῖράς σου. σοὶ οὖν ἐνκαταλέλειπται ὁ πτωχός, ὀρφανῷ σὺ ὖσθα βοηθός.
<septuaginta.psalmi urn:cts:greekLit:tlg0527.tlg027.1st1K-grc1.9.36>	σύντριψον τὸν βραχίονα τοῦ ἁμαρτωλοῦ καὶ πονηροῦ· ζητηθήσεται ἡ ἁμαρτία αὐτοῦ, καὶ οὐ μὴ εὐρεθῇ δι᾿ αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.9.37>	βασιλεύσει Κύριος εἰς τὸν αἰῶνα καὶ εἰς τὸν αἰῶνα τοῦ αἰῶνος· ἀπολεῖσθε, ἔθνη, ἐκ τῆς γῆς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.9.38>	τὴν ἐπιθυμίαν τῶν πενήτων εἰσήκουσεν Κύριος. τὴν ἑτοιμασίαν τῆς καρδίας αὐτῶν προσέσχεν τὸ οὖς σου,
<septuaginta.psalmi urn:cts:greekLit:tlg0527.tlg027.1st1K-grc1.9.39>	κρῖναι ὀρφανῷ καὶ ταπεινῷ, ἵνα μὴ προσθῇ ἔτι μεγαλαυχεῖν ἄνθρωπος ἐπὶ τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.10.1>	Εἰς τὸ τέλος· τῷ Δαυεὶδ ψαλμός. Ἐπὶ τῷ κυρίῳ πέποιθα· πῶς ἐρεῖτε τῇ ψυχῇ μου Μεταναστεύου ἐπὶ τὰ ὄρη ὡς στρουθίον ;
<septuaginta.psalmi urn:cts:greekLit:tlg0527.tlg027.1st1K-grc1.10.2>	ὅτι ἰδοὺ οἱ ἁμαρτωλοὶ ἐνέτειναν τόξον, ἡτοίμασαν βέλη §εἰς φαρέτραν, τοῦ κατατοξεῦσαι ἐν σκοτομήνῃ τοὺς εὐθεῖς τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.10.3>	ὅτι ἃ κατηρτίσω καθεῖλον· ὁ δὲ δίκαιος τί ἐποίησεν ;
<septuaginta.psalmi urn:cts:greekLit:tlg0527.tlg027.1st1K-grc1.10.4>	Κύριος ἐν ναῷ ἁγίῳ αὐτοῦ· Κύριος, ἐν οὐρανῷ ὁ θρόνος αὐτοῦ. οἱ ὀφθαλμοὶ αὐτοῦ εἰς τὸν πένητα ἀποβλέπουσιν, τὰ βλέφαρα αὐτοῦ ἐξετάζει τοὺς υἱοὺς τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.10.5>	Κύριος ἐξετάζει τὸν δίκαιον καὶ τὸν ἀσεβῆ· ὁ δὲ ἀγαπῶν ἀδικίαν μισεῖ τὴν ἑαυτοῦ ψυχήν.
<septuaginta.psalmi urn:cts:greekLit:tlg0527.tlg027.1st1K-grc1.10.6>	ἐπιβρέξει ἐπὶ ἁμαρτωλοὺς παγίδας· πῦρ καὶ θεῖον καὶ πνεῦμα καταιγίδος ἡ μερὶς τοῦ ποτηρίου αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.10.7>	ὅτι δίκαιος Κύριος καὶ δικαιοσύνας ἠγάπησεν, εὐθύτητα εἶδεν τὸ πρόσωπον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.11.1>	Εἰς τὸ τέλος, ὑπὲρ τῆς ὀγδόης· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.11.2>	Σῶσόν με, Κύριε· ὅτι ἐκλέλοιπεν ὅσιος, ὅτι ὠλιγώθησαν αἱ ἀλήθειαι ἀπὸ τῶν υἱῶν τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.11.3>	μάταια ἐλάλησεν ἕκαστος πρὸς τὸν πλησίον αὐτοῦ, χείλη δόλια ἐν καρδίᾳ καὶ ἐν καρδίᾳ ἐλάλησαν.
<septuaginta.psalmi urn:cts:greekLit:tlg0527.tlg027.1st1K-grc1.11.4>	ἐξολεθρεύσαι Κύριος πάντα τὰ χείλη τὰ δόλια καὶ γλῶσσαν μεγαλορήμονα,
<septuaginta.psalmi urn:cts:greekLit:tlg0527.tlg027.1st1K-grc1.11.5>	τοὺς εἰπόντας Τὴν γλῶσσαν ἡμῶν μεγαλυνοῦμεν, τὰ χείλη ἡμῶν παρʼ ἡμῶν ἐστίν· τίς ἡμῶν κύριός ἐστιν ;
<septuaginta.psalmi urn:cts:greekLit:tlg0527.tlg027.1st1K-grc1.11.6>	ἀπὸ τῆς ταλαιπωρίας τῶν πτωχῶν καὶ ἀπὸ τοῦ στεναγμοῦ τῶν πενήτων νῦν ἀναστήσομαι, λέγει Κύριος· θήσομαι ἐν σωτηρίᾳ, παρησιάσομαι ἐν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.11.7>	τὰ λόγια Κυρίου λόγια ἁγνά, ἀργύριον πεπυρωμένον, δοκίμιον τῇ γῇ, κεκαθαρισμένον ἑπταπλασίως.
<septuaginta.psalmi urn:cts:greekLit:tlg0527.tlg027.1st1K-grc1.11.8>	σύ, Κύριε, φυλάξεις ἡμᾶς, καὶ διατηρήσεις ἡμᾶς ἀπὸ τῆς γενεᾶς ταύτης καὶ εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.11.9>	κύκλῳ οἱ ἀσεβεῖς περιπατοῦσιν· κατὰ τὸ ὕψος σου ἐπολυώρησας τοὺς υἱοὺς τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.12.1>	Εἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.12.2>	Ἕως πότε, Κύριε, ἐπιλήσῃ μου εἰς τέλος ; ἕως πότε ἀποστρέψεις τὸ πρόσωπόν σου ἀπʼ ἐμοῦ ;
<septuaginta.psalmi urn:cts:greekLit:tlg0527.tlg027.1st1K-grc1.12.3>	ἕως τίνος θήσομαι βουλὰς ἐν ψυχῇ μου, ὀδύνας ἐν καρδίᾳ μου ἡμέρας ; ἕως πότε ὑψωθήσεται ὁ ἐχθρός μου ἐπʼ ἐμέ ;
<septuaginta.psalmi urn:cts:greekLit:tlg0527.tlg027.1st1K-grc1.12.4>	ἐπίβλεψον, εἰσάκουσόν μου, Κύριε ὁ θεός μου· φώτισον τοὺς ὀφθαλμούς, μὴ ποτε ὑπνώσω εἰς θάνατον,
<septuaginta.psalmi urn:cts:greekLit:tlg0527.tlg027.1st1K-grc1.12.5>	μή ποτε εἴπῃ ὁ ἐχθρός μου Ἴσχυσα πρὸς αὐτόν· οἱ θλίβοντές με ἀγαλλιάσονται ἐὰν σαλευθῶ.
<septuaginta.psalmi urn:cts:greekLit:tlg0527.tlg027.1st1K-grc1.12.6>	ἐγὼ δὲ ἐπὶ τῷ ἐλέει σου ἤλπισα· ἀγαλλιάσεται ἡ καρδία μου ἐν τῷ σωτηρίῳ σου· ᾄσω τῷ κυρίῳ τῷ εὐεργετήσαντί με, καὶ ψαλῶ τῷ ὀνόματι Κυρίου τοῦ ὑψίστου.
<septuaginta.psalmi urn:cts:greekLit:tlg0527.tlg027.1st1K-grc1.13.1>	Εἰς τὸ τέλος· φαλμὸς τῷ Δαυείδ. Εἶπεν ἄφρων ἐν καρδίᾳ αὐτοῦ Οὐκ ἔστιν θεός. διέφθειραν καὶ ἐβδελύχθησαν ἐν ἐπιτηδεύμασιν, οὐκ ἔστιν ποιῶν χρηστότητα, οὐκ ἔστιν ἕως ἑνός.
<septuaginta.psalmi urn:cts:greekLit:tlg0527.tlg027.1st1K-grc1.13.2>	Κύριος ἐκ τοῦ οὐρανοῦ διέκυψεν ἐπὶ τοὺς υἱοὺς τῶν ἀνθρώπων, τοῦ ἰδεῖν εἰ ἔστιν συνίων ἢ ἐκζητῶν τὸν θεόν.
<septuaginta.psalmi urn:cts:greekLit:tlg0527.tlg027.1st1K-grc1.13.3>	πάντες ἐξέκλιναν, ἄμα ἠχρεώθησαν, οὐκ ἔστιν ποιῶν χρηστότητα, οὐκ ἔστιν ἕως ἑνός. τάφος ἀνεῳγμένος ὁ λάρυγξ αὐτῶν, ταῖς γλώσσαις αὐτῶν ἐδολιοῦσαν· ἰὸς ἀσπίδων ὑπὸ τὰ χείλη αὐτῶν, ὧν τὸ στόμα ἀρᾶς καὶ πικρίας γέμει· ὀξεῖς οἱ πόδες αὐτῶν ἐκχέαι αἷμα· σύντριμμα καὶ ταλαιπωρία ἐν ταῖς ὁδοῖς αὐτῶν, καὶ ὁδὸν εἰρήνης οὐκ ἔγνωσαν· οὐκ ἔστιν φόβος θεοῦ ἀπέναντι τῶν ὀφθαλμῶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.13.4>	οὐχὶ γνώσονται πάντες οἱ ἐργαζόμενοι τὴν ἀδικίαν, οἱ κατέσθοντες τὸν λαόν μου βρώσει ἄρτου ; τὸν κύριον οὐκ ἐπεκαλέσαντο.
<septuaginta.psalmi urn:cts:greekLit:tlg0527.tlg027.1st1K-grc1.13.5>	ἐκεῖ ἐδειλίασαν φόβῳ οὗ οὐκ ἣν φόβος· ὅτι ὁ θεὸς ἐν γενεᾷ δικαίᾳ.
<septuaginta.psalmi urn:cts:greekLit:tlg0527.tlg027.1st1K-grc1.13.6>	βουλὴν πτωχοῦ κατῃσχύνατε, ὅτι Κύριος ἐλπὶς αὐτοῦ ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.13.7>	τίς δώσει ἐκ Σιὼν τὸ σωτήριον τοῦ Ἰσραήλ ; ἐν τῷ ἐπιστρέψαι Κύριον τὴν αἰχμαλωσίαν τοῦ λαοῦ αὐτοῦ ἀγαλλιάσθω Ἰακὼβ καὶ εὐφρανθήτω Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.14.1>	Κύριε, τίς παροικήσει ἐν τῷ σκηνώματί σου ; καὶ τίς κατασκηνώσει ἐν τῷ ὄρει τῷ ἁγίῳ σου ;
<septuaginta.psalmi urn:cts:greekLit:tlg0527.tlg027.1st1K-grc1.14.2>	πορευόμενος ἄμωμος καὶ ἐργαζόμενος δικαιοσύνην, λαλῶν ἀλήθειαν ἐν καρδίᾳ αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.14.3>	ὃς οὐκ ἐδόλωσεν ἐν γλώσσῃ αὐτοῦ, οὐδὲ ἐποίησεν τῷ πλησίον αὐτοῦ κακόν, καὶ ὀνειδισμὸν οὐκ ἔλαβεν ἐπὶ τοὺς ἔγγιστα αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.14.4>	ἐξουδένωται ἐνώπιον αὐτοῦ πονηρευόμενος, τοὺς δὲ φοβουμένους Κύριον δοξάζει· ὁ ὀμνύων τῷ πλησίον αὐτοῦ καὶ οὐκ ἀθετῶν·
<septuaginta.psalmi urn:cts:greekLit:tlg0527.tlg027.1st1K-grc1.14.5>	τὸ ἀργύριον αὐτοῦ οὐκ ἔδωκεν ἐπὶ τόκῳ, καὶ δῶρα ἐπʼ ἀθῴοις οὐκ ἔλαβεν· ὁ ποιῶν ταῦτα οὐ σαλευθήσεται εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.15.1>	Φύλαξόν με, Κύριε, ὅτι ἐπὶ σοὶ ἤλπισα.
<septuaginta.psalmi urn:cts:greekLit:tlg0527.tlg027.1st1K-grc1.15.2>	εἶπα τῷ κυρίῳ Κύριός μου εἶ σύ.
<septuaginta.psalmi urn:cts:greekLit:tlg0527.tlg027.1st1K-grc1.15.3>	τοῖς ἁγίοις τοῖς ἐν τῇ γῇ αὐτοῦ ἐθαυμάστωσεν πάντα τὰ θελήματα αὐτοῦ ἐν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.15.4>	ἐπληθύνθησαν αἱ ἀσθένειαι αὐτῶν, μετὰ ταῦτα ἐτάχυναν· οὐ μὴ συναγάγω τὰς συναγωγὰς αὐτῶν ἐξ αἱμάτων, οὐδέ μὴ μνησθῶ τῶν ὀνομάτων αὐτῶν διὰ χειλέων μου.
<septuaginta.psalmi urn:cts:greekLit:tlg0527.tlg027.1st1K-grc1.15.5>	Κύριος ἡ μερὶς τῆς κληρονομίας μου καὶ τοῦ ποτηρίου μου· σὺ εἶ ὁ ἀποκαθιστῶν τὴν κληρονομίαν μου ἐμοί.
<septuaginta.psalmi urn:cts:greekLit:tlg0527.tlg027.1st1K-grc1.15.6>	σχοινία ἐπέπεσάν μοι ἐν τοῖς κρατίστοις, καὶ γὰρ ἡ κληρονομία μου κρατίστη μοί ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.15.7>	εὐλογήσω τὸν κύριον τὸν συνετίσαντά με· ἔτι δὲ καὶ ἕως νυκτὸς ἐπαίδευσάν με οἱ νεφροί μου.
<septuaginta.psalmi urn:cts:greekLit:tlg0527.tlg027.1st1K-grc1.15.8>	προορώμην τὸν κύριον ἐνώπιόν μου διὰ παντός, ὅτι ἐκ δεξιῶν μού ἐστιν, ἵνα μὴ σαλευθῶ.
<septuaginta.psalmi urn:cts:greekLit:tlg0527.tlg027.1st1K-grc1.15.9>	διὰ τοῦτο ηὐφράνθη ἡ καρδία μου καὶ ἠγαλλιάσατο ἡ γλῶσσά μου, ἔτι δὲ καὶ ἡ σάρξ μου κατασκηνώσει ἐπʼ ἐλπίδι.
<septuaginta.psalmi urn:cts:greekLit:tlg0527.tlg027.1st1K-grc1.15.10>	ὅτι οὐκ ἐνκαταλείψεις τὴν ψυχὴν μου εἰς ἅδην, οὐδὲ δώσεις τὸν ὅσιόν σου ἰδεῖν διαφθοράν.
<septuaginta.psalmi urn:cts:greekLit:tlg0527.tlg027.1st1K-grc1.15.11>	ἐγνώρισάς μοι ὁδοὺς ζωῆς· πληρώσεις με εὐφροσύνης μετὰ τοῦ προσώπου σου· τερπνότητες ἐν τῇ δεξιᾷ σου εἰς τέλος.
<septuaginta.psalmi urn:cts:greekLit:tlg0527.tlg027.1st1K-grc1.16.1>	Εἰσάκουσον, Κύριε, τῆς δικαιοσύνης μου, πρόσχες τῇ δεήσει μου· ἐνώτισαι τῆς προσευχῆς μου οὐκ ἐν χείλεσιν δολίοις.
<septuaginta.psalmi urn:cts:greekLit:tlg0527.tlg027.1st1K-grc1.16.2>	ἐκ προσώπου σου τὸ κρίμα μου ἐξέλθοι, οἱ ὀφθαλμοί μου ἰδέτωσαν εὐθύτητας.
<septuaginta.psalmi urn:cts:greekLit:tlg0527.tlg027.1st1K-grc1.16.3>	ἐδοκίμασας τὴν καρδίαν μου, ἐπεσκέψω νυκτός· ἐπύρωσάς με, καὶ οὐχ εὑρέθη ἐν ἐμοὶ ἀδικία.
<septuaginta.psalmi urn:cts:greekLit:tlg0527.tlg027.1st1K-grc1.16.4>	ὅπως ἂν μὴ λαλήσῃ τὸ στόμα μου (4)τὰ ἔργα τῶν ἀνθρώπων, διὰ τοὺς λόγους τῶν χειλέων σου ἐγὼ ἐφύλαξα ὁδοὺς σκληράς.
<septuaginta.psalmi urn:cts:greekLit:tlg0527.tlg027.1st1K-grc1.16.5>	κατάρτισαι τὰ διαβήματά μου ἐν ταῖς τρίβοις σου, ἵνα μὴ σαλευθῇ τὰ διαβήματά μου.
<septuaginta.psalmi urn:cts:greekLit:tlg0527.tlg027.1st1K-grc1.16.6>	ἐγὼ ἐκέκραξα, ὅτι ἐπήκουσάς μου, ὁ θεός· κλῖυον τὸ οὗς σου ἐμοὶ καὶ εἰσάκουσον τῶν ῥηματων μου.
<septuaginta.psalmi urn:cts:greekLit:tlg0527.tlg027.1st1K-grc1.16.7>	θαυμάστωσον τὰ ἐλέη σου, ὁ σώζων τοὺς ἐλπίζοντας ἐπὶ σὲ ἐκ τῶν ἀνθεστηκότων τῇ δεξιῷ σου.
<septuaginta.psalmi urn:cts:greekLit:tlg0527.tlg027.1st1K-grc1.16.8>	φύλαξόν με ὡς κόραν ὀφθαλμοῦ· ἐν σκέπῃ τῶν πτερύγων σου σκεπάσεις με
<septuaginta.psalmi urn:cts:greekLit:tlg0527.tlg027.1st1K-grc1.16.9>	ἀπὸ προσώπου ἀσεβῶν τῶν ταλαιπωρησάντων με. οἱ ἐχθροί μου τὴν ψυχὴν μου περιέσχον,
<septuaginta.psalmi urn:cts:greekLit:tlg0527.tlg027.1st1K-grc1.16.10>	τὸ στέαρ αὐτῶν συνέκλεισαν, τὸ στόμα αὐτῶν ἐλάλησεν ὑπερηφανίαν·
<septuaginta.psalmi urn:cts:greekLit:tlg0527.tlg027.1st1K-grc1.16.11>	ἐκβάλλοντές με νυνὶ περιεκύκλωσάν με, τοὺς ὀφθαλμοὺς αὐτῶν ἔθεντο ἐκκλῖναι ἐν τῇ γῇ·
<septuaginta.psalmi urn:cts:greekLit:tlg0527.tlg027.1st1K-grc1.16.12>	ὑπέλαβόν με ὡσεὶ λέων ἕτοιμος εἰς θήραν, καὶ ὡσεὶ σκύμνος οἰκῶν ἐν ἀποκρύφοις.
<septuaginta.psalmi urn:cts:greekLit:tlg0527.tlg027.1st1K-grc1.16.13>	ἀνάστηθι, Κύριε, πρόφθασον αὐτοὺς καὶ ὑποσκέλισον αὐτούς, ῥῦσαι τὴν ψυχήν μου ἀπὸ ἀσεβοῦς, ῥομφαίαν σου
<septuaginta.psalmi urn:cts:greekLit:tlg0527.tlg027.1st1K-grc1.16.14>	ἀπὸ ἐχθρῶν τῆς χειρός σου· Κύριε ἀπολύων ἀπὸ γῆς, διαμέρισον αὐτοὺς ἐν τῇ ζωῇ αὐτῶν· καὶ τῶν κεκρυμμένων σου ἐπλήσθη ἡ γαστὴρ αὐτῶν, ἐχορτάσθησαν ὑείων καὶ ἀφῆκαν τὰ κατάλοιπα τοῖς νηπίοις αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.16.15>	ἐγὼ δὲ ἐν δικαιοσύνῃ ὀφθήσομαι τῷ προσώπῳ σου, χορτασθήσομαι ἐν τῷ ὀφθῆναι τὴν δόξαν σου.
<septuaginta.psalmi urn:cts:greekLit:tlg0527.tlg027.1st1K-grc1.17.1>	Εἰς τὸ τέλος· τῷ παιδὶ Κυρίου τῷ Δαυεἰδ, ἃ ἐλάλησεν τῷ κυρίῳ τοὺς λόγους τῆς ᾠδῆς ταύτης ἐν ἡμέρᾳ ᾗ ἐρύσατο αὐτὸν Κύριος ἐκ χειρὸς πάντων τῶν ἐχθρῶν αὐτοῦ καὶ ἐκ χειρὸς Σαούλ
<septuaginta.psalmi urn:cts:greekLit:tlg0527.tlg027.1st1K-grc1.17.2>	καὶ εἶπεν· Ἀγαπήσω σε, Κύριε ἰσχύς μου.
<septuaginta.psalmi urn:cts:greekLit:tlg0527.tlg027.1st1K-grc1.17.3>	Κύριος στερέωμά μου καὶ καταφυγή μου καὶ ῥύστης μου· ὁ θεός μου βοηθός, καὶ ἐλπιῶ ἐπʼ αὐτόν· ὑπερασπιστής μου καὶ κέρας σωτηρίας, ἀντιλήμπτωρ μου.
<septuaginta.psalmi urn:cts:greekLit:tlg0527.tlg027.1st1K-grc1.17.4>	αἰνῶν ἐπικαλέσομαι Κύριον, καὶ ἐκ τῶν ἐχθρῶν μου σωθήσομαι.
<septuaginta.psalmi urn:cts:greekLit:tlg0527.tlg027.1st1K-grc1.17.5>	περιέσχον με ὠδῖνες θανάτου, καὶ χείμαρροι ἀνομίας ἐξετάραξάν με·
<septuaginta.psalmi urn:cts:greekLit:tlg0527.tlg027.1st1K-grc1.17.6>	ὠδῖνες ᾅδου περιεκύκλωσάν με, προέφθασάν με παγίδες θανάτου.
<septuaginta.psalmi urn:cts:greekLit:tlg0527.tlg027.1st1K-grc1.17.7>	καὶ ἐν τῷ θλίβεσθαί με ἐπεκαλεσάμην τὸν κύριον, καὶ πρὸς τὸν θεόν μου ἐκέκραξα· ἤκουσεν ἐκ ναοῦ ἁγίου αὐτοῦ φωνῆς μου, καὶ ἡ κραυγὴ μου ἐνώπιον αὐτοῦ εἰσελεύσεται εἰς τὰ ὦτα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.17.8>	καὶ ἐσαλεύθη καὶ ἔντρομος ἐγενήθη ἡ γῆ, καὶ τὰ θεμέλια τῶν ὀρέων ἐταράχθησαν καὶ ἐσαλεύθησαν, ὅτι ὠργίσθη αὐτοῖς ὁ θεός.
<septuaginta.psalmi urn:cts:greekLit:tlg0527.tlg027.1st1K-grc1.17.9>	ἀνέβη καπνὸς ἐν ὀργῇ αὐτοῦ, καὶ πῦρ ἐναντίον αὐτοῦ κατεφλόγισεν, ἄνθρακες ἀνήφθησαν ἀπʼ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.17.10>	καὶ ἔκλινεν οὐρανὸν καὶ κατέβη, καὶ γνόφος ὑπὸ τοὺς πόδας αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.17.11>	καὶ ἐπέβη ἐπὶ χερουβεὶν καὶ ἐπετάσθη, ἐπετάσθη ἐπὶ πτερύγων ἀνέμων.
<septuaginta.psalmi urn:cts:greekLit:tlg0527.tlg027.1st1K-grc1.17.12>	καὶ ἔθετο σκότος ἀποκρυφὴν αὐτοῦ, κύκλῳ αὐτοῦ ἡ σκηνὴ αὐτοῦ, σκοτινὸν ὕδωρ ἐν νεφέλαις ἀέρων.
<septuaginta.psalmi urn:cts:greekLit:tlg0527.tlg027.1st1K-grc1.17.13>	ἀπὸ τῆς τηλαυγήσεως ἐνώπιον αὐτοῦ αἱ νεφέλαι διῆλθον, χάλαζα καὶ ἄνθρακες πυρός.
<septuaginta.psalmi urn:cts:greekLit:tlg0527.tlg027.1st1K-grc1.17.14>	καὶ ἐβρόντησεν ἐξ οὐρανοῦ Κύριος, καὶ ὁ ὕψιστος ἔδωκεν φωνὴν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.17.15>	καὶ ἐξαπέστειλεν βέλη καὶ ἐσκόρπισεν αὐτούς, καὶ ἀστραπὰς ἐπλήθυνεν καὶ συνετάραξεν αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.17.16>	καὶ ὤφθησαν αἱ πηγαὶ τῶν ὑδάτων, καὶ ἀνεκαλύφθη τὰ θεμέλια τῆς οἰκουμένης ἀπὸ ἐπιτιμήσεώς σου, Κύριε, ἀπὸ ἐνπνεύσεως πνεύματος ἀργῆς σου.
<septuaginta.psalmi urn:cts:greekLit:tlg0527.tlg027.1st1K-grc1.17.17>	ἐξαπέστειλεν ἐξ ὕψους καὶ ἔλαβέν με, προσέλαβε ἐξ ὑδάτων πολλῶν.
<septuaginta.psalmi urn:cts:greekLit:tlg0527.tlg027.1st1K-grc1.17.18>	ῥύσεταί με ἐξ ἐχθρῶν μου δυνατῶν καὶ ἐκ τῶν μισούντων με, ὅτι ἐστερεώθησαν ὑπὲρ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.17.19>	προέφθασάν με ἐν ἡμέρᾳ κακώσεώς μου, καὶ ἐγένετο Κύριος ἀντιστήριγμά μου,
<septuaginta.psalmi urn:cts:greekLit:tlg0527.tlg027.1st1K-grc1.17.20>	καὶ ἐξήγαγέν με εἰς πλατυσμόν· ῥύσεταί με, ὅτι ἠθέλησέν με.
<septuaginta.psalmi urn:cts:greekLit:tlg0527.tlg027.1st1K-grc1.17.21>	ῥύσεταί με ἐξ ἐχθρῶν μου δυνατῶν καὶ ἐκ τῶν μισούντων με. καὶ ἀνταποδώσει μοι Κύριος κατὰ τὴν δικαιοσύνην μου, καὶ κατὰ τὴν καθαριότητα τῶν χειρῶν μου ἀνταποδώσει μοι.
<septuaginta.psalmi urn:cts:greekLit:tlg0527.tlg027.1st1K-grc1.17.22>	ὅτι ἐφύλαξα τὰς ὁδοὺς Κυρίου, καὶ οὐκ ἠσέβησα ἀπὸ τοῦ θεοῦ μου·
<septuaginta.psalmi urn:cts:greekLit:tlg0527.tlg027.1st1K-grc1.17.23>	ὅτι πάντα τὰ κρίματα αὐτοῦ ἐνώπιόν μου, καὶ τὰ δικαιώματα αὐτοῦ οὐκ ἀπέστησαν ἀπʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.17.24>	καὶ ἔσομαι ἄμωμος μετʼ αὐτοῦ, καὶ φυλάξομαι ἀπὸ τῆς ἀνομίας μου.
<septuaginta.psalmi urn:cts:greekLit:tlg0527.tlg027.1st1K-grc1.17.25>	καὶ ἀνταποδώσει μοι Κύριος κατὰ τὴν δικαιοσύνην μου καὶ κατὰ τὴν καθαριότητα τῶν χειρῶν μου ἐνώπιον τῶν ὀφθαλμῶν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.17.26>	μετὰ ὁσίου ὁσιωθήσῃ, καὶ μετὰ ἀνδρὸς ἀθῴου ἀθῷος ἔσῃ,
<septuaginta.psalmi urn:cts:greekLit:tlg0527.tlg027.1st1K-grc1.17.27>	καὶ μετὰ ἐκλεκτοῦ ἐκλεκτὸς ἔσῃ, καὶ μετὰ στρεβλοῦ διαστρέψεις.
<septuaginta.psalmi urn:cts:greekLit:tlg0527.tlg027.1st1K-grc1.17.28>	ὅτι σὺ λαὸν ταπεινὸν σώσεις, καὶ ὀφθαλμοὺς ὑπερηφάνων ταπεινώσεις·
<septuaginta.psalmi urn:cts:greekLit:tlg0527.tlg027.1st1K-grc1.17.29>	ὅτι σὺ φωτιεῖς λύχνον μου, Κύριε· ὁ θεός μου, φωτιεῖς τὸ σκότος μου.
<septuaginta.psalmi urn:cts:greekLit:tlg0527.tlg027.1st1K-grc1.17.30>	ὅτι ἐν σοὶ ῥυσθήσομαι ἀπὸ πειρατηρίου, καὶ ἐν τῷ θεῷ μου ὑπερβήσομαι τεῖχος.
<septuaginta.psalmi urn:cts:greekLit:tlg0527.tlg027.1st1K-grc1.17.31>	ὁ θεός μου, ἄμωμος ἡ ὁδὸς αὐτοῦ, τὰ λόγια Κυρίου πεπυρωμένα, ὑπερασπιστής ἐστιν πάντων τῶν ἐλπιζόντων ἐπʼ αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.17.32>	ὅτι τίς θεὸς πλὴν τοῦ κυρίου ; καὶ τίς θεὸς πλὴν τοῦ θεοῦ ἡμῶν ;
<septuaginta.psalmi urn:cts:greekLit:tlg0527.tlg027.1st1K-grc1.17.33>	ὁ θεὸς ὁ περιζωννύων με δύναμιν, καὶ ἔθετο ἄμωμον τὴν ὁδόν μου·
<septuaginta.psalmi urn:cts:greekLit:tlg0527.tlg027.1st1K-grc1.17.34>	ὁ καταρτιζόμενος τοὺς πόδας μου ὡς ἐλάφου, καὶ ἐπὶ τὰ ὑψηλὰ ἱστῶν με·
<septuaginta.psalmi urn:cts:greekLit:tlg0527.tlg027.1st1K-grc1.17.35>	διδάσκων χεῖράς μου εἰς πόλεμον, καὶ ἔθου τόξον χαλκοῦν τοὺς βραχίονάς μου·
<septuaginta.psalmi urn:cts:greekLit:tlg0527.tlg027.1st1K-grc1.17.36>	καὶ ἔδωκάς μοι ὑπερασπισμὸν σωτηρίας μου, καὶ ἡ δεξιά σου ἀντελάβετό μου· καὶ ἡ παιδία σου ἀνώρθωσέν με εἰς τέλος, καὶ ἡ παιδία σου, αὐτὴ με διδάξει.
<septuaginta.psalmi urn:cts:greekLit:tlg0527.tlg027.1st1K-grc1.17.37>	ἐπλάτυνας τὰ διαβήματά μου ὑποκάτω μου, καὶ οὐκ ἠσθενησαν τὰ ἴχνη μου.
<septuaginta.psalmi urn:cts:greekLit:tlg0527.tlg027.1st1K-grc1.17.38>	καταδιώξω τοὺς ἐχθρούς μου καὶ καταλήμψομαι αὐτούς, καὶ οὐκ ἀποστραφήσομαι ἕως ἂν ἐκλίπωσιν·
<septuaginta.psalmi urn:cts:greekLit:tlg0527.tlg027.1st1K-grc1.17.39>	ἐκθλίψω αὐτοὺς καὶ οὐ μὴ δύνωνται στῆναι, πεσοῦνται ὑπὸ τοὺς πόδας μου.
<septuaginta.psalmi urn:cts:greekLit:tlg0527.tlg027.1st1K-grc1.17.40>	καὶ περιέζωσάς με δύναμιν εἰς πόλεμον, συνεπόδισας πάντας τοὺς ἐπανιστανομένους ἐπ᾿ ἐμὲ ὑποκάτω μου.
<septuaginta.psalmi urn:cts:greekLit:tlg0527.tlg027.1st1K-grc1.17.41>	καὶ τοὺς ἐχθρούς μου ἔδωκάς μοι νῶτον, καὶ τοὺς μισοῦντάς με ἐξωλέθρευσας.
<septuaginta.psalmi urn:cts:greekLit:tlg0527.tlg027.1st1K-grc1.17.42>	ἐκέκραξαν, καὶ οὐκ ἦν ὁ σώζων· πρὸς Κύριον, καὶ οὐκ εἰσήκουσεν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.17.43>	καὶ λεπτυνῶ αὐτοὺς ὡς χνοῦν κατὰ πρόσωπον ἀνέμου, ὡς πηλὸν πλατειῶν λεανῶ αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.17.44>	ῥῦσαί με ἐξ ἀντιλογιῶν λαοῦ, καταστήσεις με εἰς κεφαλὴν ἐθνῶν· λαὸς ὃν οὐκ ἔγνων ἐδούλευσέν μοι,
<septuaginta.psalmi urn:cts:greekLit:tlg0527.tlg027.1st1K-grc1.17.45>	εἰς ἀκοὴν ὠτίου ὑπήκουσέν μοι· υἱοὶ ἀλλότριοι ἐψεύσαντό μοι,
<septuaginta.psalmi urn:cts:greekLit:tlg0527.tlg027.1st1K-grc1.17.46>	υἱοὶ ἀλλότριοι ἐπαλαιώθησαν καὶ ἐχώλαναν ἀπὸ τῶν τρίβων αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.17.47>	ζῇ Κύριος, καὶ εὐλογητὸς ὁ θεός μου, καὶ ὑψωθήτω ὁ θεὸς τῆς σωτηρίας μου·
<septuaginta.psalmi urn:cts:greekLit:tlg0527.tlg027.1st1K-grc1.17.48>	ὁ θεὸς ὁ διδοὺς ἐκδικήσεις ἐμοί, καὶ ὑποτάξας λαοὺς ὑπʼ ἐμέ,
<septuaginta.psalmi urn:cts:greekLit:tlg0527.tlg027.1st1K-grc1.17.49>	ὁ ῥύστης μου ἐξ ἐχθρῶν ὀργίλων· ἀπὸ τῶν ἐπανιστανομένων ἐπʼ ἐμὲ ὑψώσεις με, ἀπὸ ἀνδρὸς ἀδίκου ῥύσῃ με.
<septuaginta.psalmi urn:cts:greekLit:tlg0527.tlg027.1st1K-grc1.17.50>	διὰ τοῦτο ἐξομολογήσομαί σοι ἐν ἔθνεσιν, Κύριε, καὶ τῷ ὀνόματί σου ψαλῶ·
<septuaginta.psalmi urn:cts:greekLit:tlg0527.tlg027.1st1K-grc1.17.51>	μεγαλύνων τὰς σωτηρίας τοῦ βασιλέως αὐτοῦ, καὶ ποιῶν ἔλεος τῷ χριστῷ αὐτοῦ, τῷ Δαυεὶδ καὶ τῷ σπέρματι αὐτοῦ ἕως αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.18.1>	ἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.18.2>	Οἱ οὐρανοὶ διηγοῦνται δόξαν θεοῦ, ποίησιν δέ χειρῶν αὐτοῦ ἀναγγέλλει τὸ στερέωμα.
<septuaginta.psalmi urn:cts:greekLit:tlg0527.tlg027.1st1K-grc1.18.3>	ἡμέρα τῇ ἡμέρᾳ ἐρεύγεται ῥῆμα, καὶ νὺξ νυκτὶ ἀναγγέλλει γνῶσιν.
<septuaginta.psalmi urn:cts:greekLit:tlg0527.tlg027.1st1K-grc1.18.4>	οὐκ εἰσὶν λαλιαὶ οὐδὲ λόγοι ὧν οὐχὶ ἀκούονται αἱ φωναὶ αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.18.5>	εἰς πᾶσαν τὴν γῆν ἐξῆλθεν ὁ φθόγγος αὐτῶν, καὶ εἰς τὰ πέρατα τῆς οἰκουμένης τὰ ῥήματα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.18.6>	ἐν τῷ ἡλίῳ ἔθετο τὸ σκήνωμα αὐτοῦ. καὶ αὐτὸς ὡς νυμφίος ἐκπορευόμενος ἐκ παστοῦ αὐτοῦ, ἀγαλλιάσεται ὡς γίγας δραμεῖν ὁδὸν αὐτοῦ.¶
<septuaginta.psalmi urn:cts:greekLit:tlg0527.tlg027.1st1K-grc1.18.7>	ἀπ᾿ ἄκρου τοῦ οὐρανοῦ ἡ ἔξοδος αὐτοῦ, καὶ τὸ κατάντημα αὐτοῦ ἕως ἄκρου τοῦ οὐρανοῦ· καὶ οὐκ ἔστιν ὃς ἀποκρυβήσεται τὴν θέρμην αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.18.8>	ὁ νόμος τοῦ κυρίου ἄμωμος, ἐπιστρέφων ψυχάς· ἡ μαρτυρία Κυρίου πιστή, σοφίζουσα νήπια.
<septuaginta.psalmi urn:cts:greekLit:tlg0527.tlg027.1st1K-grc1.18.9>	τὰ δικαιώματα Κυρίου εὐθεῖα, εὐφραίνοντα καρδίαν· ἡ ἐντολὴ Κυρίου τηλαυγής, φωτίζουσα ὀφθαλμούς.
<septuaginta.psalmi urn:cts:greekLit:tlg0527.tlg027.1st1K-grc1.18.10>	ὁ φόβος Κυρίου ἁγνός, διαμένων εἰς αἰῶνα αἰῶνος· τὰ κρίματα Κυρίου ἀληθινά, δεδικαιωμένα ἐπὶ τὸ αὐτό,
<septuaginta.psalmi urn:cts:greekLit:tlg0527.tlg027.1st1K-grc1.18.11>	ἐπιθυμητὰ ὑπέρ χρυσίον καὶ λίθον τίμιον πολὺν καὶ γλυκύτερα ὑπέρ μέλι καὶ κηρίον.
<septuaginta.psalmi urn:cts:greekLit:tlg0527.tlg027.1st1K-grc1.18.12>	καὶ γὰρ ὁ δοῦλός σου φυλάσσει αὐτά· ἐν τῷ φυλάσσειν αὐτὰ ἀνταπόδοσις πολλή.
<septuaginta.psalmi urn:cts:greekLit:tlg0527.tlg027.1st1K-grc1.18.13>	παραπτώματα τίς συνήσει ; ἐκ τῶν κρυφίων μου καθάρισόν με,
<septuaginta.psalmi urn:cts:greekLit:tlg0527.tlg027.1st1K-grc1.18.14>	καὶ ἀπὸ ἀλλοτρίων φεῖσαι τοῦ δούλου σου· ἐὰν μὴ μου κατακυριεύσουσιν, τότε ἄμωμος ἔσομαι καὶ καθαρισθήσομαι ἀπὸ ἁμαρτίας μεγάλης.
<septuaginta.psalmi urn:cts:greekLit:tlg0527.tlg027.1st1K-grc1.18.15>	καὶ ἔσονται εἰς εὐδοκίαν τὰ λόγια τοῦ στόματός μου καὶ ἡ μελέτη τῆς καρδίας μου ἐνώπιόν σου διὰ παντός, Κύριε, βοηθέ μου καὶ λυτρωτά μου.
<septuaginta.psalmi urn:cts:greekLit:tlg0527.tlg027.1st1K-grc1.19.1>	Εἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.19.2>	Ἐπακούσαι σου Κύριος ἐν ἡμέρᾳ θλίψεως, ὑπερασπίσαι σου τὸ ὄνομα τοῦ θεοῦ Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.19.3>	ἐξαποστείλαι σοι βοήθειαν ἐξ ἁγίου, καὶ ἐκ Σιὼν ἀντιλάβοιτό σου·
<septuaginta.psalmi urn:cts:greekLit:tlg0527.tlg027.1st1K-grc1.19.4>	μνησθείη πάσης θυσίας σου, καὶ τὸ ὁλοκαύτωμά σου πιανάτω. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.19.5>	δῴῃ σοι κατὰ τὴν καρδίαν σου, καὶ πᾶσαν τὴν βουλὴν σου πληρώσαι.
<septuaginta.psalmi urn:cts:greekLit:tlg0527.tlg027.1st1K-grc1.19.6>	ἀγαλλιασώμεθα ἐν τῷ σωτηρίῳ σου, καὶ ἐν ὀνόματι θεοῦ ἡμῶν μεγαλυνθησόμεθα. πληρώσαι Κύριος πάντα τὰ αἰτήματά σου.
<septuaginta.psalmi urn:cts:greekLit:tlg0527.tlg027.1st1K-grc1.19.7>	νῦν ἔγνων ὅτι ἔσωσεν Κύριος τὸν χριστὸν αὐτοῦ· ἐπακούσεται αὐτοῦ ἐξ οὐρανοῦ ἁγίου αὐτοῦ, ἐν δυναστείαις ἡ σωτηρία τῆς δεξιᾶς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.19.8>	οὗτοι ἐν ἅρμασιν καὶ οὗτοι ἐν ἵπποις, ἡμεῖς δὲ ἐν ὀνόματι Κυρίου θεοῦ ἡμῶν μεγαλυνθησόμεθα.
<septuaginta.psalmi urn:cts:greekLit:tlg0527.tlg027.1st1K-grc1.19.9>	αὐτοὶ συνεποδίσθησαν καὶ ἔπεσαν, ἡμεῖς δὲ ἀνέστημεν καὶ ἀνωρθώθημεν.
<septuaginta.psalmi urn:cts:greekLit:tlg0527.tlg027.1st1K-grc1.19.10>	Κύριε, σῶσον τὸν βασιλέα σου, καὶ ἐπάκουσον ἡμῶν ἐν ᾗ ἂν ἡμέρᾳ ἐπικαλεσώμεθά σε.
<septuaginta.psalmi urn:cts:greekLit:tlg0527.tlg027.1st1K-grc1.20.1>	Εἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.20.2>	Κύρίε, ἐν τῇ δυνάμει σου εὐφρανθήσεται ὁ βασιλεύς, καὶ ἐπὶ τῷ σωτηρίῳ σου ἀγαλλιάσεται σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.20.3>	τὴν ἐπιθυμίαν τῆς ψυχῆς αὐτοῦ ἔδωκας αὐτῷ, καὶ τὴν δέησιν τῶν χειλέων αὐτοῦ οὐκ ἐστέρησας αὐτόν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.20.4>	ὅτι προέφθασας αὐτὸν ἐν εὐλογίαις χρηστότητος. ἔθηκας ἐπὶ τὴν κεφαλὴν αὐτοῦ στέφανον ἐκ λίθου τιμίου.
<septuaginta.psalmi urn:cts:greekLit:tlg0527.tlg027.1st1K-grc1.20.5>	ζωὴν ᾐτήσατό σε, καὶ ἔδωκας αὐτῷ, μακρότητα ἡμερῶν εἰς αἰῶνα αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.20.6>	μεγάλη ἡ δόξα αὐτοῦ ἐν τῷ σωτηρίῳ σου, δόξαν καὶ μεγαλοπρέπειαν ἐπιθήσεις ἐπʼ αὐτον·
<septuaginta.psalmi urn:cts:greekLit:tlg0527.tlg027.1st1K-grc1.20.7>	ὅτι δώσεις αὐτῷ εὐλογίαν εἰς αἰῶνα αἰῶνος, εὐφρανεῖς αὐτὸν ἐν χαρᾷ μετὰ τοῦ προσώπου σου.
<septuaginta.psalmi urn:cts:greekLit:tlg0527.tlg027.1st1K-grc1.20.8>	ὅτι ὁ βασιλεὺς ἐλπίζει ἐπὶ Κύριον. καὶ ἐν τῷ ἐλέει τοῦ ὑψίστου οὐ μὴ σαλευθῇ.
<septuaginta.psalmi urn:cts:greekLit:tlg0527.tlg027.1st1K-grc1.20.9>	εὑρεθείη ἡ χείρ σου πᾶσιν τοῖς ἐχθροῖς σου, ἡ δεξιά σου εὕροι πάντας τοὺς μισοῦντάς σε.
<septuaginta.psalmi urn:cts:greekLit:tlg0527.tlg027.1st1K-grc1.20.10>	θήσεις αὐτοὺς ὡς κλίβανον πυρὸς εἰς καιρὸν τοῦ προσώπου σου· Κύριε, ἐν ὀργῇ σου συνταράξεις αὐτούς, καὶ καταφάγεται αὐτοὺς πῦρ.
<septuaginta.psalmi urn:cts:greekLit:tlg0527.tlg027.1st1K-grc1.20.11>	τὸν καρπὸν αὐτῶν ἀπὸ γῆς ἀπολεῖς, καὶ τὸ σπέρμα αὐτῶν ἀπὸ υἱῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.20.12>	ὅτι ἔκλιναν εἰς σέ κακά, διελογίσαντο βουλὴν ἣν οὐ μὴ δύνωνται στῆσαι.
<septuaginta.psalmi urn:cts:greekLit:tlg0527.tlg027.1st1K-grc1.20.13>	ὅτι θήσεις αὐτοὺς νῶτον, ἐν τοῖς περιλοίποις σου ἑτοιμάσεις τὸ πρόσωπον αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.20.14>	ὑψώθητι, Κύριε, ἐν τῇ δυνάμει σου, ᾄσομεν καὶ ψαλοῦμεν § τὰς δυναστείας σου.
<septuaginta.psalmi urn:cts:greekLit:tlg0527.tlg027.1st1K-grc1.21.1>	Εἰς τὸ τέλος, ὑπὲρ τῆς ἀντιλήμψεως τῆς ἑωθινῆς· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.21.2>	Ὁ θεὸς ὁ θεός μου, πρόσχες μοι· ἳνα τί ἐγκατέλιπές με ; μακρὰν ἀπὸ τῆς σωτηρίας μου οἱ λόγοι τῶν παραπτωμάτων
<septuaginta.psalmi urn:cts:greekLit:tlg0527.tlg027.1st1K-grc1.21.3>	ὁ θεός μου, κεκράξομαι ἡμέρας πρὸς σὲ καὶ οὐκ εἰσακούσῃ, καὶ νυκτός, καὶ οὐκ εἰς ἄνοιαν ἐμοί.
<septuaginta.psalmi urn:cts:greekLit:tlg0527.tlg027.1st1K-grc1.21.4>	σὺ δὲ ἐν ἁγίοις κατοικείς, ὁ ἔπαινος Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.21.5>	ἐπὶ σοὶ ἤλπισαν οἱ πατέρες ἡμῶν, ἤλπισαν καὶ ἐρύσω αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.21.6>	πρὸς σὲ ἐκέκραξαν καὶ ἐσώθησαν, ἐπὶ σοὶ ἤλπισαν καὶ οὐ κατῃσχύνθησαν.
<septuaginta.psalmi urn:cts:greekLit:tlg0527.tlg027.1st1K-grc1.21.7>	ἐγὼ δέ εἰμι σκώληξ καὶ οὐκ ἄνθρωπος, ὄνειδος ἀνθρὼπου καὶ ἐξουδένημα λαοῦ.
<septuaginta.psalmi urn:cts:greekLit:tlg0527.tlg027.1st1K-grc1.21.8>	πάντες οἱ θεωροῦντές με ἐξεμυκτήρισάν με, ἐλάλησαν ἐν χείλεσιν, ἐκίνησαν κεφαλήν
<septuaginta.psalmi urn:cts:greekLit:tlg0527.tlg027.1st1K-grc1.21.9>	Ἤλπισεν ἐπὶ κύριον, ῥυσάσθω αὐτόν· σωσάτω αὐτόν, ὅτι θέλει αὐτόν,
<septuaginta.psalmi urn:cts:greekLit:tlg0527.tlg027.1st1K-grc1.21.10>	ὅτι σὺ εἶ ὁ ἐκσπάσας με ἐκ γαστρός, ἡ ἐλπίς μου ἀπὸ μαστῶν τῆς μητρός μου·
<septuaginta.psalmi urn:cts:greekLit:tlg0527.tlg027.1st1K-grc1.21.11>	ἐπὶ σὲ ἐπερίφην ἐκ μήτρας, ἐκ κοιλίας μητρός μου θεός μου εἶ σύ· μὴ ἀποστῇς ἀπʼ ἐμοῦ, ὅτι θλίψις ἐγγύς.
<septuaginta.psalmi urn:cts:greekLit:tlg0527.tlg027.1st1K-grc1.21.12>	ὅτι οὐκ ἔστιν ὁ βοηθῶν.
<septuaginta.psalmi urn:cts:greekLit:tlg0527.tlg027.1st1K-grc1.21.13>	περιεκύκλωσάν με μόσχοι πολλοί, ταῦροι πίονες περιέσχον με·
<septuaginta.psalmi urn:cts:greekLit:tlg0527.tlg027.1st1K-grc1.21.14>	ἤνοιξαν ἐπʼ ἐμὲ τὸ στόμα αὐτῶν, ὡς λέων ὁ ἁρπάζων καὶ ὠρυόμενος.
<septuaginta.psalmi urn:cts:greekLit:tlg0527.tlg027.1st1K-grc1.21.15>	ὡσεὶ ὕδωρ ἐξεχύθην καὶ διεσκορπίσθη πάντα τὰ ὀστᾶ μου, ἐγενήθη ἡ καρδία μου ὡσεὶ κηρὸς τηκόμενος ἐν μέσῳ τῆς κοιλίας μου.
<septuaginta.psalmi urn:cts:greekLit:tlg0527.tlg027.1st1K-grc1.21.16>	ἐξηράνθη ὡσεὶ ὄστρακον ἡ ἰσχύς μου, καὶ ἡ γλῶσσά μου κεκόλληται τῷ λάρυγγί μου, καὶ εἰς χοῦν θανάτου κατήγαγές με.
<septuaginta.psalmi urn:cts:greekLit:tlg0527.tlg027.1st1K-grc1.21.17>	ὅτι ἐκύκλωσάν με κύνες πολλοί, συναγωγὴ πονηρευομένων περιέσχον με· ὤρυξαν χεῖράς μου καὶ πόδας.
<septuaginta.psalmi urn:cts:greekLit:tlg0527.tlg027.1st1K-grc1.21.18>	ἐξηρίθμησαν πάντα τὰ ὀστᾶ μου· αὐτοὶ δὲ κατενόησαν καὶ ἐπεῖδόν με.
<septuaginta.psalmi urn:cts:greekLit:tlg0527.tlg027.1st1K-grc1.21.19>	διεμερίσαντο τὰ ἱμάτιά μου ἑαυτοῖς, καὶ ἐπὶ τὸν ἱματισμόν μου ἔβαλον κλῆρον.
<septuaginta.psalmi urn:cts:greekLit:tlg0527.tlg027.1st1K-grc1.21.20>	σὺ δέ, Κύριε. μὴ μακρύνῃς τὴν βοήθειάν μου, εἰς τὴν ἀντίλημψίν μου πρόσχες.
<septuaginta.psalmi urn:cts:greekLit:tlg0527.tlg027.1st1K-grc1.21.21>	ῥῦσαι ἀπὸ ῥομφαίας τὴν ψυχήν μου, καὶ ἐκ χειρὸς κυνὸς τὴν μονογενῆ μου·
<septuaginta.psalmi urn:cts:greekLit:tlg0527.tlg027.1st1K-grc1.21.22>	σῶσόν με ἐκ στόματος λέοντος, καὶ ἀπὸ κεράτων μονοκερώτων τὴν ταπείνωσίν μου.
<septuaginta.psalmi urn:cts:greekLit:tlg0527.tlg027.1st1K-grc1.21.23>	διηγήσομαι τὸ ὄνομά σου τοῖς ἀδελφοῖς μου, ἐν μέσῳ ἐκκλησίας ὑμνήσω σε.
<septuaginta.psalmi urn:cts:greekLit:tlg0527.tlg027.1st1K-grc1.21.24>	οἱ φοβούμενοι Κύριον, αἰνέσατε αὐτόν· ἅπαν τὸ σπέρμα Ἰακώβ, δοξάσατε αὐτόν, φοβηθήτωσαν αὐτὸν ἅπαν τὸ σπέρμα Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.21.25>	ὅτι οὐκ ἐξουδένωσεν οὐδὲ προσώχθισεν τῇ δεήσει τοῦ πτωχοῦ, οὐδὲ ἀπέστρεψεν τὸ πρόσωπον αὐτοῦ ἀπʼ ἐμοῦ, καὶ ἐν τῷ κεκραγέναι με πρὸς αὐτὸν εἰσήκουσέν μου.
<septuaginta.psalmi urn:cts:greekLit:tlg0527.tlg027.1st1K-grc1.21.26>	παρὰ σοῦ ὁ ἔπαινός μου ἐν ἐκκλησίᾳ μεγάλῃ, τὰς εὐχάς μου ἀποδώσω ἐνώπιον τῶν φοβουμένων αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.21.27>	φάγονται πένητες καὶ ἐμπλησθήσονται, καὶ αἰνέσουσιν Κύριον οἱ ἐκζητοῦντες αὐτόν· ζήσονται αἱ καρδίαι αὐτῶν εἰς αἰῶνα αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.21.28>	μνησθήσονται καὶ ἐπιστραφήσονται πρὸς Κύριον πάντα τὰ πέρατα τῆς γῆς, καὶ προσκυνήσουσιν ἐνώπιον αὐτοῦ πᾶσαι αἱ πατριαὶ τῶν ἐθνῶν·
<septuaginta.psalmi urn:cts:greekLit:tlg0527.tlg027.1st1K-grc1.21.29>	ὅτι τοῦ κυρίου ἡ βασιλεία, καὶ αὐτὸς δεσπόζει τῶν ἐθνῶν
<septuaginta.psalmi urn:cts:greekLit:tlg0527.tlg027.1st1K-grc1.21.30>	ἔφαγον καὶ προσεκύνησαν πάντες οἱ πίονες τῆς γῆς, ἐνώπιον αὐτοῦ προπεσοῦνται πάντες οἱ καταβαίνοντες εἰς τὴν γῆν· καὶ ἡ ψυχή μου αὐτῷ ζῇ.
<septuaginta.psalmi urn:cts:greekLit:tlg0527.tlg027.1st1K-grc1.21.31>	καὶ τὸ σπέρμα μου δουλεύσει αὐτῷ· ἀναγγελήσεται τῷ κυρίῳ γενεὰ ἡ ἐρχομένη,
<septuaginta.psalmi urn:cts:greekLit:tlg0527.tlg027.1st1K-grc1.21.32>	καὶ ἀναγγελοῦσιν τὴν δικαιοσύνην αὐτοῦ λαῷ τῷ τεχθησομένῳ, ὃν ἐποίησεν ὁ κύριος.
<septuaginta.psalmi urn:cts:greekLit:tlg0527.tlg027.1st1K-grc1.22.1>	Κύριος ποιμαίνει με, καὶ οὐδέν με ὑστερήσει.
<septuaginta.psalmi urn:cts:greekLit:tlg0527.tlg027.1st1K-grc1.22.2>	εἰς τόπον χλόης, ἐκεῖ με κατεσκήνωσεν· ἐπὶ ὕδατος ἀναπαύσεως ἐξέθρεψέν με·
<septuaginta.psalmi urn:cts:greekLit:tlg0527.tlg027.1st1K-grc1.22.3>	τὴν ψυχήν μου ἐπέστρεψεν. ὡδήγησέν με ἐπὶ τρίβους δικαιοσύνης ἕνεκεν τοῦ ὀνόματος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.22.4>	ἐάν γὰρ καὶ πορευθῶ ἐν μέσῳ σκιᾶς θανάτου, οὐ φοβηθήσομαι κακά, ὅτι σὺ μετʼ ἐμοῦ εἶ· ἡ ῥάβδος σου καὶ ἡ βακτηρία σου, αὐταί με παρεκάλεσαν.
<septuaginta.psalmi urn:cts:greekLit:tlg0527.tlg027.1st1K-grc1.22.5>	ἡτοίμασας ἐνώπιόν μου τράπεζαν ἐξ ἐναντίας τῶν θλιβόντων με· ἐλίπανας ἐν ἐλαίῳ τὴν κεφαλήν μου,
<septuaginta.psalmi urn:cts:greekLit:tlg0527.tlg027.1st1K-grc1.22.6>	καὶ τὸ ἔλεός σου καταδιώξεταί με πάσας τὰς ἡμέρας τῆς ζωῆς καὶ τὸ κατοικεῖν με ἐν οἴκῳ Κυρίου εἰς μακρότητα ἡμερῶν.
<septuaginta.psalmi urn:cts:greekLit:tlg0527.tlg027.1st1K-grc1.23.1>	Τοῦ κυρίου ἡ γῆ καὶ τὸ πλήρωμα αὐτῆς, ἡ οἰκουμένη καὶ πάντες οἱ κατοικοῦντες ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.23.2>	αὐτὸς ἐπὶ θαλασσῶν ἐθεμελίωσεν αὐτήν, καὶ ἐπὶ ποταμῶν ἡτοίμασεν αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.23.3>	τίς ἀναβήσεται εἰς τὸ ὄρος τοῦ κυρίου, καὶ τίς στήσεται ἐν τόπῳ ἁγίῳ αὐτοῦ;
<septuaginta.psalmi urn:cts:greekLit:tlg0527.tlg027.1st1K-grc1.23.4>	ἀθῷος χερσὶν καὶ καθαρὸς τῇ καρδίᾳ, ὃς οὐκ ἔλαβεν ἐπὶ ματαίῳ τὴν ψυχὴν αὐτοῦ, καὶ οὐκ ὤμοσεν ἐπὶ δόλῳ τῷ πλησίον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.23.5>	οὗτος λήμψεται εὐλογίαν παρὰ Κυρίου, καὶ ἐλεημοσύνην παρὰ θεοῦ σωτῆρος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.23.6>	αὕτη ἡ γενεὰ ζητούντων αὐτόν, ζητούντων τὸ πρόσωπον τοῦ θεοῦ Ἰακώβ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.23.7>	ἄρατε πύλας, οἱ ἄρχοντες ὑμῶν, καὶ ἐπάρθητε, πύλαι αἰώνιοι, καὶ εἰσελεύσεται ὁ βασιλεὺς τῆς δόξης.
<septuaginta.psalmi urn:cts:greekLit:tlg0527.tlg027.1st1K-grc1.23.8>	τίς ἐστιν οὗτος ὁ βασιλεὺς τῆς δόξης; Κύριος κραταιὸς καὶ δυνατός, Κύριος δυνατὸς ἐν πολέμῳ.
<septuaginta.psalmi urn:cts:greekLit:tlg0527.tlg027.1st1K-grc1.23.9>	ἄρατε πύλας, οἱ ἄρχοντες ὑμῶν, καὶ ἐπάρθητε, πύλαι αἰώνιοι, καὶ εἰσελεύσεται ὁ βασιλεὺς τῆς δόξης.
<septuaginta.psalmi urn:cts:greekLit:tlg0527.tlg027.1st1K-grc1.23.10>	τίς ἐστιν οὗτος ὁ βασιλεὺς τῆς δόξης; Κύριος τῶν δυνάμεων, αὐτός ἐστιν οὗτος ὁ βασιλεὺς τῆς δόξης.
<septuaginta.psalmi urn:cts:greekLit:tlg0527.tlg027.1st1K-grc1.24.1>	Πρὸς σέ, Κύριε, ἦρα τὴν ψυχήν μου,
<septuaginta.psalmi urn:cts:greekLit:tlg0527.tlg027.1st1K-grc1.24.2>	ὁ θεός μου· ἐπὶ σοὶ πέποιθα· μὴ καταισχυνθείην, μηδέ καταγελασάτωσάν μου οἱ ἐχθροί μου.
<septuaginta.psalmi urn:cts:greekLit:tlg0527.tlg027.1st1K-grc1.24.3>	καὶ γὰρ πάντες οἱ ὑπομένοντές σε οὐ μὴ καταισχυνθῶσιν· αἰσχυνθήτωσαν οἱ ἀνομοῦντες διὰ κενῆς.
<septuaginta.psalmi urn:cts:greekLit:tlg0527.tlg027.1st1K-grc1.24.4>	πὰς ὁδούς σου, Κύριε, γνώρισόν μοι, καὶ τὰς τρίβους σου δίδαξόν με·
<septuaginta.psalmi urn:cts:greekLit:tlg0527.tlg027.1st1K-grc1.24.5>	ὁδήγησόν με ἐπὶ τὴν ἀλήθειάν σου καὶ δίδαξόν με, ὅτι σὺ εἶ ὁ θεὸς ὁ σωτήρ μου. καὶ σὲ ὑπέμεινα ὅλην τὴν ἡμέραν.
<septuaginta.psalmi urn:cts:greekLit:tlg0527.tlg027.1st1K-grc1.24.6>	μνήσθητι τῶν οἰκτειρμῶν σου, καὶ τὰ ἐλέη σου, ὅτι ἀπὸ τοῦ αἰῶνος είσιν.
<septuaginta.psalmi urn:cts:greekLit:tlg0527.tlg027.1st1K-grc1.24.7>	ἁμαρτίας νεότητός μου καὶ ἀγνοίας μὴ μνησθῇς· κατὰ τὸ ἔλεός σου μνήσθητί μου ἕνεκα τῆς χρηστότητός σου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.24.8>	χρηστὸς καὶ εὐθὴς ὁ κύριος· διὰ τοῦτο νομοθετήσει ἁμαρτάνοντας ἐν ὁδῷ.
<septuaginta.psalmi urn:cts:greekLit:tlg0527.tlg027.1st1K-grc1.24.9>	ὁδηγήσει πρᾳεῖς ἐν κρίσει, διδάξει πρᾳεῖς ὁδοὺς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.24.10>	πᾶσαι αἱ ὁδοὶ Κυρίου ἔλεος καὶ ἀλήθεια τοῖς ἐκζητοῦσιν τὴν διαθήκην αὐτοῦ καὶ τὰ μαρτύρια αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.24.11>	ἔνεκα τοῦ ὀνόματός σου, Κύριε, καὶ ἱλάσῃ τῇ ἁμαρτίᾳ μου· πολλὴ γάρ ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.24.12>	τίς ἐστιν ἄνθρωπος ὁ φοβούμενος τὸν κύριον; νομοθετήσει αὐτῷ ἐν ὁδῷ ᾗ ᾑρετίσατο·
<septuaginta.psalmi urn:cts:greekLit:tlg0527.tlg027.1st1K-grc1.24.13>	ἡ ψυχὴ αὐτοῦ ἐν ἀγαθοῖς αὐλισθήσεται, καὶ τὸ σπέρμα αὐτοῦ κληρονομήσει γῆν. κραταίωμα Κύριος τῶν φοβουμένων αὐτόν, καὶ τὸ ὄνομα Κυρίου τῶν φοβουμένων αὐτόν, καὶ ἡ διαθήκη αὐτοῦ τοῦ δηλῶσαι αὐτοῖς·
<septuaginta.psalmi urn:cts:greekLit:tlg0527.tlg027.1st1K-grc1.24.15>	οἱ ὀφθαλμοί μου διὰ παντὸς πρὸς τὸν κύριον, ὅτι αὐτὸς ἐκσπάσει ἐκ παγίδος τοὺς πόδας μου.
<septuaginta.psalmi urn:cts:greekLit:tlg0527.tlg027.1st1K-grc1.24.16>	ἐπίβλεψον ἐπʼ ἐμὲ καὶ ἐλέησόν με, ὅτι μονογενὴς καὶ πτωχός εἰμι ἐγώ.
<septuaginta.psalmi urn:cts:greekLit:tlg0527.tlg027.1st1K-grc1.24.17>	αἱ θλίψεις τῆς καρδίας μου ἐπληθύνθησαν, ἐκ τῶν ἀναγκῶν μου ἐξάγαγέ με.
<septuaginta.psalmi urn:cts:greekLit:tlg0527.tlg027.1st1K-grc1.24.18>	ἴδε τὴν ταπείνωσίν μου καὶ τὸν κόπον μου, καὶ ἄφες πάσας τὰς ἁμαρτίας μου.
<septuaginta.psalmi urn:cts:greekLit:tlg0527.tlg027.1st1K-grc1.24.19>	ἴδε τοὺς ἐχθρούς μου, ὅτι ἐπληθύνθησαν, καὶ μῖσος ἄδικον ἐμίσησάν με.
<septuaginta.psalmi urn:cts:greekLit:tlg0527.tlg027.1st1K-grc1.24.20>	φύλαξον τὴν ψυχὴν μου καὶ ῥῦσαί με· μὴ καταισχυνθείην, ὅτι ἤλπισα ἐπὶ σέ.
<septuaginta.psalmi urn:cts:greekLit:tlg0527.tlg027.1st1K-grc1.24.21>	ἄκακοι καὶ εὐθεῖς ἐκολλῶντό μοι, ὅτι ὑπέμεινά σε, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.24.22>	λύτρωσαι, ὁ θεός, τὸν Ἰσραὴλ ἐκ πασῶν τῶν θλίψεων αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.25.1>	Κρῖνόν με, Κύριε, ὅτι ἐγὼ ἐν ἀκακίᾳ μου ἐπορεύθην, καὶ ἐπὶ τῷ κυρίῳ ἐλπίζων οὐ μὴ σαλευθῶ.
<septuaginta.psalmi urn:cts:greekLit:tlg0527.tlg027.1st1K-grc1.25.2>	δοκίμασόν με, Κύριε, καὶ πείρασόν με, πύρωσον τοὺς νεφρούς μου καὶ τὴν καρδίαν μου.
<septuaginta.psalmi urn:cts:greekLit:tlg0527.tlg027.1st1K-grc1.25.3>	ὅτι τὸ ἔλεός σου κατέναντι τῶν ὀφθαλμῶν μού ἐστιν, καὶ εὐηρέστησα ἐν τῇ ἀληθείᾳ σου.
<septuaginta.psalmi urn:cts:greekLit:tlg0527.tlg027.1st1K-grc1.25.4>	οὐκ ἐκάθισα μετὰ συνεδρίου ματαιότητος, καὶ μετὰ παρανομούντων οὐ μὴ εἰσέλθω.
<septuaginta.psalmi urn:cts:greekLit:tlg0527.tlg027.1st1K-grc1.25.5>	ἐμίσησα ἐκκλησίαν πονηρευομένων, καὶ μετὰ ἀσεβῶν οὐ μὴ καθίσω.
<septuaginta.psalmi urn:cts:greekLit:tlg0527.tlg027.1st1K-grc1.25.6>	νίψομαι ἐν ἀθῴοις τὰς χεῖράς μου, καὶ κυκλώσω τὸ θυσιαστήριόν σου·
<septuaginta.psalmi urn:cts:greekLit:tlg0527.tlg027.1st1K-grc1.25.7>	τοῦ ἀκοῦσαι φωνὴν αἰνέσεως, καὶ διηγήσασθαι πάντα τὰ θαυμάσιά σου.
<septuaginta.psalmi urn:cts:greekLit:tlg0527.tlg027.1st1K-grc1.25.8>	Κύριε, ἠγάπησα εὐπρεπίαν οἴκου σου καὶ τόπαν σκηνώματος δόξης σου.
<septuaginta.psalmi urn:cts:greekLit:tlg0527.tlg027.1st1K-grc1.25.9>	μὴ συναπολέσῃς μετὰ ἀσεβῶν τὴν ψυχήν μου. καὶ μετὰ ἀνδρῶν αἱμάτων τὴν ζωὴν μου·
<septuaginta.psalmi urn:cts:greekLit:tlg0527.tlg027.1st1K-grc1.25.10>	ὧν ἐν χερσὶν ἀνομίαι, ἡ δεξιὰ αὐτῶν ἐπλήσθη δώρων.
<septuaginta.psalmi urn:cts:greekLit:tlg0527.tlg027.1st1K-grc1.25.11>	ἐγὼ δὲ ἐν ἀκακίᾳ μου ἐπορεύθην· λύτρωσαί με καὶ ἐλέησόν με.
<septuaginta.psalmi urn:cts:greekLit:tlg0527.tlg027.1st1K-grc1.25.12>	ὁ γὰρ πούς μου ἔστη ἐν εὐθύτητι· ἐν ἐκκλησίαις εὐλογήσω σε, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.26.1>	§Κύριος φωτισμός μου καὶ σωτήρ μου, τίνα φοβηθήσομαι; Κύριος ὑπερασπιστὴς τῆς ζωῆς μου, ἀπὸ τίνος δειλιάσω;
<septuaginta.psalmi urn:cts:greekLit:tlg0527.tlg027.1st1K-grc1.26.2>	ἐν τῷ ἐγγίζειν ἐπʼ ἐμὲ κακοῦντας τοῦ φαγεῖν τὰς σάρκας μου, οἱ θλίβοντές με καὶ οἱ ἐχθροί μου αὐτοὶ ἠσθένησαν καὶ ἔπεσαν.
<septuaginta.psalmi urn:cts:greekLit:tlg0527.tlg027.1st1K-grc1.26.3>	ἐὰν παρατάξηται ἐπʼ ἐμὲ παρεμβολή, οὐ φοβηθήσεται ἡ καρδία μου· ἐὰν ἐπαναστῇ ἐπʼ ἐμέ πόλεμος, ἐν ταύτῃ ἐγὼ ἐλπίζω.
<septuaginta.psalmi urn:cts:greekLit:tlg0527.tlg027.1st1K-grc1.26.4>	μίαν ᾐτησάμην παρὰ Κυρίου, ταύτην ἐκζητήσω· τοῦ κατοικεῖν με ἐν οἴκῳ Κυρίου πάσας τὰς ἡμέρας τῆς ζωῆς μου, τοῦ θεωρεῖν με τὴν τερπνότητα τοῦ κυρίου καὶ ἐπισκέπτεσθαι τὸν ναὸν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.26.5>	ὅτι ἔκρυψέν με ἐν σκηνῇ ἐν ἡμέρᾳ κακῶν μου· ἐσκέπασέν με ἐν ἀποκρύφῳ τῆς σκηνῆς αὐτοῦ, ἐν πέτρᾳ ὕψωσέν με.
<septuaginta.psalmi urn:cts:greekLit:tlg0527.tlg027.1st1K-grc1.26.6>	καὶ νῦν ἰδοὺ ὕψωσεν τὴν κεφαλήν μου ἐπʼ ἐχθρούς μου· ἐκύκλωσα καὶ ἔθυσα ἐν τῇ σκηνῇ αὐτοῦ θυσίαν ἀλαλαγμοῦ, ᾄσομαι καὶ ψαλῶ τῷ κυρίῳ.
<septuaginta.psalmi urn:cts:greekLit:tlg0527.tlg027.1st1K-grc1.26.7>	εἰσάκουσον, Κύριε, τῆς φωνῆς μου ἧς ἐκέκραξα· ἐλέησόν με καὶ εἰσάκουσόν μου,
<septuaginta.psalmi urn:cts:greekLit:tlg0527.tlg027.1st1K-grc1.26.8>	σοὶ εἶπεν ἡ καρδία μου. ἐξεζήτησα τὸ πρόσωπόν σου· τὸ πρόσωπόν σου, Κύριε, ζητήσω.
<septuaginta.psalmi urn:cts:greekLit:tlg0527.tlg027.1st1K-grc1.26.9>	μὴ ἀποστρέψῃς τὸ πρόσωπόν σου ἀπʼ ἐμοῦ, μὴ ἐκκλίνῃς ἐν ὀργῇ ἀπὸ τοῦ δούλου σου· βοηθός μου γενοῦ, μὴ ἐγκαταλίπῃς με καὶ μὴ ὑπερίδῃς με, ὁ θεὸς ὁ σωτήρ μου.
<septuaginta.psalmi urn:cts:greekLit:tlg0527.tlg027.1st1K-grc1.26.10>	ὅτι ὁ πατήρ μου καὶ ἡ μήτηρ μου ἐγκατέλιπόν με, ὁ δὲ κύριος προσελάβετό με.
<septuaginta.psalmi urn:cts:greekLit:tlg0527.tlg027.1st1K-grc1.26.11>	νομοθέτησόν με, Κύριε, τῇ ὁδῷ σου, καὶ ὁδήγησόν με ἐν τρίβῳ εὐθείᾳ ἕνεκα τῶν ἐχθρῶν μου.
<septuaginta.psalmi urn:cts:greekLit:tlg0527.tlg027.1st1K-grc1.26.12>	μὴ παραδῷς με εἰς ψυχὰς θλιβόντων με. ὅτι ἐπανέστησάν μοι μάρτυρες ἄδικοι, καὶ ἐψεύσατο ἡ ἀδικία ἑαυτῇ.
<septuaginta.psalmi urn:cts:greekLit:tlg0527.tlg027.1st1K-grc1.26.13>	πιστεύσω τοῦ ἰδεῖν τὰ ἀγαθὰ Κυρίου ἐν γῇ ζώντων.
<septuaginta.psalmi urn:cts:greekLit:tlg0527.tlg027.1st1K-grc1.26.14>	ὑπόμεινον τὸν κύριον· ἀνδρίζου, καὶ κραταιούσθω ἡ καρδία σου, καὶ ὑπόμεινον τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.27.1>	Πρὸς σέ, Κύριε, ἐκέκραξα, ὁ θεός μου. μὴ παρασιωπήσῃς ἐπʼ ἐμοί μή ποτε παρασιωπήσῃς ἐπʼ ἐμοὶ καὶ ὁμοιωθήσομαι τοῖς καταβαίνουσιν εἰς λάκκον.
<septuaginta.psalmi urn:cts:greekLit:tlg0527.tlg027.1st1K-grc1.27.2>	εἰσάκουσον τῆς φωνῆς τῆς δεήσεώς μου ἐν τῷ δέεσθαί με πρὸς σέ, ἐν τῷ με αἴρειν χεῖράς μου εἰς ναὸν ἅγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.27.3>	μὴ συνελκύσῃς μετὰ ἁμαρτωλῶν τὴν ψυχὴν μου, καὶ μετὰ ἐργαζομένων ἀδικίαν μὴ συναπολέσῃς με. τῶν λαλούντων εἰρήνην μετὰ τῶν πλησίον αὐτῶν, κακὰ δὲ ἐν ταῖς καρδίαις αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.27.4>	δὸς αὐτοῖς κατὰ τὰ ἔργα αὐτῶν καὶ κατὰ τὴν πονηρίαν τῶν ἐπιτηδευμάτων αὐτῶν· κατὰ τὰ ἔργα τῶν χειρῶν αὐτῶν δὸς αὐτοῖς, ἀπόδος τὸ ἀνταπόδομα αὐτῶν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.27.5>	ὅτι οὐ συνῆκαν εἰς τὰ ἔργα Κυρίου καὶ εἰς τά ἔργα τῶν χειρῶν αὐτοῦ, καθελεῖς αὐτοὺς καὶ οὐ μὴ οἰκοδομήσεις αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.27.6>	εὐλογητὸς Κύριος, ὅτι εἰσήκουσεν τῆς φωνῆς τῆς δεήσεώς μου.
<septuaginta.psalmi urn:cts:greekLit:tlg0527.tlg027.1st1K-grc1.27.7>	Κύριος βοηθός μου καὶ ὑπερασπιστής μου· ἐπʼ αὐτῷ ἤλπισεν ἡ καρδία μου, καὶ ἐβοηθήθην. καὶ ἀνέθαλεν ἡ σάρξ μου· καὶ ἐκ θελήματός μου ἐξομολογήσομαι αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.27.8>	Κύριος κραταίωμα τοῦ λαοῦ αὐτοῦ, καὶ ὑπερασπιστὴς τῶν σωτηρίων τοῦ χριστοῦ αὐτοῦ ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.27.9>	σῶσον τὸν λαόν σου καὶ εὐλόγησον τὴν κληρονομίαν σου, καὶ ποίμανον αὐτοὺς καὶ ἔπαρον αὐτοὺς ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.28.1>	Ἐνέγκατε τῷ κυρίῳ, υἱοὶ θεοῦ, ἐνέγκατε τῷ κυρίῳ υἱοὺς κριῶν· ἐνέγκατε τῷ κυρίῳ δόξαν καὶ τιμήν.
<septuaginta.psalmi urn:cts:greekLit:tlg0527.tlg027.1st1K-grc1.28.2>	ἐνέγκατε τῷ κυρίῳ δόξαν ὀνόματι αὐτοῦ· προσκυνήσατε τῷ κυρίῳ ἐν αὐλῇ ἁγίᾳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.28.3>	φωνὴ Κυρίου ἐπὶ τῶν ὑδάτων, ὁ θεὸς τῆς δόξης ἐβρόντησεν, Κύριος ἐπὶ ὑδάτων πολλῶν.
<septuaginta.psalmi urn:cts:greekLit:tlg0527.tlg027.1st1K-grc1.28.4>	φωνὴ Κυρίου ἐν ἰσχύι, φωνὴ Κυρίου ἐν μεγαλοπρεπίᾳ.
<septuaginta.psalmi urn:cts:greekLit:tlg0527.tlg027.1st1K-grc1.28.5>	φωνὴ Κυρίου συντρίβοντος κέδρους· συντρίψει Κύριος τὰς κέδρους τοῦ Λιβάνου,
<septuaginta.psalmi urn:cts:greekLit:tlg0527.tlg027.1st1K-grc1.28.6>	καὶ λεπτυνεῖ αὐτὰς ὡς τὸν μόσχον τὸν Λίβανον· καὶ ὁ ἠγαπημένος ὡς υἱὸς μονοκερώτων.
<septuaginta.psalmi urn:cts:greekLit:tlg0527.tlg027.1st1K-grc1.28.7>	φωνὴ Κυρίου διακόπτοντος φλόγα πυρός.
<septuaginta.psalmi urn:cts:greekLit:tlg0527.tlg027.1st1K-grc1.28.8>	φωνὴ Κυρίου συνσείοντος ἔρημον, συνσείσει Κύριος τὴν ἔρημον Καδής.
<septuaginta.psalmi urn:cts:greekLit:tlg0527.tlg027.1st1K-grc1.28.9>	φωνὴ Κυρίου καταρτιζομένου ἐλάφους, καὶ ἀποκαλύψει δρυμούς· καὶ ἐν τῷ ναῷ αὐτοῦ πᾶς τις λέγει δόξαν.
<septuaginta.psalmi urn:cts:greekLit:tlg0527.tlg027.1st1K-grc1.28.10>	Κύριος τὸν κατακλυσμὸν κατοικιεῖ· καὶ καθιεῖται Κύριος βασιλεὺς εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.28.11>	Κύριος ἰσχὺν τῷ λαῷ αὐτοῦ δώσει, Κύριος εὐλογήσει τὸν λαὸν αὐτοῦ ἐν εἰρήνῃ.
<septuaginta.psalmi urn:cts:greekLit:tlg0527.tlg027.1st1K-grc1.29.1>	Εἰς τὸ τέλος· ψαλμὸς ᾠδῆς τοῦ ἐνκαινισμοῦ τοῦ οἴκου, τοῦ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.29.2>	Ὑψώσω σε, Κύριε, ὅτι ὑπέλαβές με, καὶ οὐκ ηὔφρανας τοὺς ἐχθρούς μου ἐπʼ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.29.3>	Κύριε ὁ θεός μου, ἐκέκραξα πρὸς σέ καὶ ἰάσω με·
<septuaginta.psalmi urn:cts:greekLit:tlg0527.tlg027.1st1K-grc1.29.4>	Κύριε, ἀνήγαγες ἐξ ᾅδου τὴν ψυχήν μου, ἔσωσάς με ἀπὸ τῶν καταβαινόντων εἰς λάκκον.
<septuaginta.psalmi urn:cts:greekLit:tlg0527.tlg027.1st1K-grc1.29.5>	ψάλατε τῷ κυρίῳ, οἱ ὅσιοι αὐτοῦ, καὶ ἐξομολογεῖσθε τῇ μνήμῃ τῆς ἁγιωσύνης αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.29.6>	ὅτι ὀργὴ ἐν τῷ θυμῷ αὐτοῦ, καὶ ζωὴ ἐν τῷ θελήματι αὐτοῦ· τὸ ἑσπέρας αὐλισθήσεται κλαυθμός, καὶ εἰς τὸ πρωὶ ἀγαλλίασις.
<septuaginta.psalmi urn:cts:greekLit:tlg0527.tlg027.1st1K-grc1.29.7>	ἐγὼ δὲ εἶπα ἐν τῇ εὐθηνίᾳ μου Οὐ μὴ σαλευθῶ εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.29.8>	Κύριε, ἐν τῷ θελήματί σου παράσχου τῷ κάλλει μου δύναμιν· ἀπέστρεψας δὲ τὸ πρόσωπόν σου, καὶ ἐγενήθην τεταραγμένος.
<septuaginta.psalmi urn:cts:greekLit:tlg0527.tlg027.1st1K-grc1.29.9>	πρὸς σέ, Κύριε, κεκράξομαι, καὶ πρὸς τὸν θεόν μου δεηθήσομαι.
<septuaginta.psalmi urn:cts:greekLit:tlg0527.tlg027.1st1K-grc1.29.10>	τίς ὠφελία ἐν τῷ αἵματί μου, ἐν τῷ καταβῆναί με εἰς διαφθοράν ; μὴ ἐξομολογήσεταί σοι χοῦς. ἡ ἀναγγελεῖ τὴν ἀλήθειάν σου;
<septuaginta.psalmi urn:cts:greekLit:tlg0527.tlg027.1st1K-grc1.29.11>	ἤκουσεν Κύριος καὶ ἠλέησέν με, Κύριος ἐγενήθη βοηθός μου.
<septuaginta.psalmi urn:cts:greekLit:tlg0527.tlg027.1st1K-grc1.29.12>	ἔστρεψας τὸν κοπετόν μου εἰς χαρὰν ἐμοί, διέρρηξας τὸν σάκκον μου καὶ περιέζωσάς με εὐφροσύνην,
<septuaginta.psalmi urn:cts:greekLit:tlg0527.tlg027.1st1K-grc1.29.13>	ὅπως ἂν ψάλῃ σοι ἡ δόξα μου, καὶ οὐ μὴ κατανυγῶ. Κύριε ὁ θεός μου, εἰς τὸν αἰῶνα ἐξομολογήσομαί σοι.
<septuaginta.psalmi urn:cts:greekLit:tlg0527.tlg027.1st1K-grc1.30.1>	Εἰς τὸ τέλος· ψαλμὸς τῷ Δαυείδ, ἐκστάσεως.
<septuaginta.psalmi urn:cts:greekLit:tlg0527.tlg027.1st1K-grc1.30.2>	Ἐπὶ σοί, Κύριε, ἤλπισα, μὴ καταισχυνθείην εἰς τὸν αἰῶνα·¶ ἐν τῇ δικαιοσύνῃ σου ῥῦσαί με καὶ ἐξελοῦ με.
<septuaginta.psalmi urn:cts:greekLit:tlg0527.tlg027.1st1K-grc1.30.3>	κλῖνον πρὸς μέ τὸ οδς σου, τάχυνον τοῦ ἐξελέσθαι με· γενοῦ μοι εἰς θεὸν ὑπερασπιστήν, καὶ εἰς οἶκον καταφυγῆς τοῦ σῶσαί με.
<septuaginta.psalmi urn:cts:greekLit:tlg0527.tlg027.1st1K-grc1.30.4>	ὅτι κραταίωμά μου καὶ καταφυγὴ μου εἶ σύ, καὶ ἕνεκεν τοῦ ὀνόματός σου ὁδηγήσεις με καὶ διαθρέψεις με.
<septuaginta.psalmi urn:cts:greekLit:tlg0527.tlg027.1st1K-grc1.30.5>	ἐξάξεις με ἐκ παγίδος ταύτης ἧς ἔκρυψάν μοι, ὅτι σὺ εἶ ὁ ὑπερασπιστής μου.
<septuaginta.psalmi urn:cts:greekLit:tlg0527.tlg027.1st1K-grc1.30.6>	εἰς χεῖράς σου παραθήσομαι τὸ πνεῦμά μου· ἐλυτρώσω με, Κύριε ὁ θεὸς τῆς ἀληθείας.
<septuaginta.psalmi urn:cts:greekLit:tlg0527.tlg027.1st1K-grc1.30.7>	ἐμίσησας τοὺς φυλάσσοντας ματαιότητας διὰ κενῆς· ἐγὼ δὲ ἐπὶ τῷ κυρίῳ ἤλπισα.
<septuaginta.psalmi urn:cts:greekLit:tlg0527.tlg027.1st1K-grc1.30.8>	ἀγαλλιάσομαι καὶ εὐφρανθήσομαι ἐπὶ τῷ ἐλέει σου. ὅτι ἐπεῖδες τὴν ταπείνωσίν μου, ἔσωσας ἐκ τῶν ἀναγκῶν τὴν ψυχὴν μου·
<septuaginta.psalmi urn:cts:greekLit:tlg0527.tlg027.1st1K-grc1.30.9>	καὶ οὐ συνέκλεισάς με εἰς χεῖρας ἐχθροῦ, ἔστησας ἐν εὐρυχώρῳ τοὺς πόδας μου.
<septuaginta.psalmi urn:cts:greekLit:tlg0527.tlg027.1st1K-grc1.30.10>	ἐλέησόν με. Κύριε, ὅτι θλἰβομαι· ἐταράχθη ἐν θυμῷ ὁ ὀφθαλμός μου. ἡ ψυχή μου καὶ ἡ γαστήρ μου,
<septuaginta.psalmi urn:cts:greekLit:tlg0527.tlg027.1st1K-grc1.30.11>	ὅτι ἐξέλιπεν ἐν ὀδύνῃ ἡ ζωὴ μου. καὶ τὰ ἔτη μου ἐν στεναγμοῖς· ἠσθένησεν ἐν πτωχίᾳ ἡ ἰσχύς μου. καὶ τὰ ὀστᾶ μου ἐταράχθησαν.
<septuaginta.psalmi urn:cts:greekLit:tlg0527.tlg027.1st1K-grc1.30.12>	παρὰ πάντας τοὺς ἐχθρούς μου ἐγενήθην ὄνειδος, καὶ τοῖς γείτοσίν μου σφόδρα, καὶ φόβος τοῖς γνωστοῖς μου· οἱ θεωροῦντές με ἔξω ἔφυγον ἀπʼ ἐμοῦ·
<septuaginta.psalmi urn:cts:greekLit:tlg0527.tlg027.1st1K-grc1.30.13>	ἐπελήσθην ὡσεὶ νεκρὸς ἀπὸ καρδίας, ἐγενήθην ὡσεὶ σκεῦος ἀπολωλός.
<septuaginta.psalmi urn:cts:greekLit:tlg0527.tlg027.1st1K-grc1.30.14>	ὅτι ἤκουσα ψόγον πολλῶν παροικούντων κυκλόθεν· ἐν τῷ συναχθῆναι αὐτοὺς ἄμα ἐπʼ ἐμὲ τοῦ λαβεῖν τὴν ψυχὴν μου ἐβουλεύσαντο.
<septuaginta.psalmi urn:cts:greekLit:tlg0527.tlg027.1st1K-grc1.30.15>	ἐγὼ δὲ ἐπὶ σέ ἤλπισα, Κύριε· εἶπα Σὺ εἶ ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.30.16>	ἐν ταῖς χερσίν σου οἱ κλῆροί μου· ῥῦσαί με ἐκ χειρὸς ἐχθρῶν μου καὶ ἐκ τῶν καταδιωκόντων με.
<septuaginta.psalmi urn:cts:greekLit:tlg0527.tlg027.1st1K-grc1.30.17>	ἐπίφανον τὸ πρόσωπόν σου ἐπὶ τὸν δοῦλόν σου, σῶσόν με ἐν τῷ ἐλέει σου.
<septuaginta.psalmi urn:cts:greekLit:tlg0527.tlg027.1st1K-grc1.30.18>	Κύριε, μὴ καταισχυνθείην, ὅτι ἐπεκαλεσάμην σε· αἰσχυνθείησαν οἱ ἀσεβεῖς καὶ καταχθείησαν εἰς ἅδου.
<septuaginta.psalmi urn:cts:greekLit:tlg0527.tlg027.1st1K-grc1.30.19>	ἄλαλα γενηθήτωσαν τὰ χείλη τὰ δόλια, τὰ λαλοῦντα κατὰ τοῦ δικαίου ἀνομίαν ἐν ὑπερηφανίᾳ καὶ ἐξουδενώσει.
<septuaginta.psalmi urn:cts:greekLit:tlg0527.tlg027.1st1K-grc1.30.20>	ὡς πολὺ τὸ πλῆθος τῆς χρηστότητός σου, Κύριε, ἧς ἔκρυψας τοῖς φοβουμένοις σε· ἐξειργάσω τοῖς ἐλπίζουσιν ἐπὶ σὲ ἐναντίον τῶν υἱῶν τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.30.21>	κατακρύψεις αὐτοὺς ἐν ἀποκρύφῳ τοῦ προσώπου σου ἀπὸ ταραχῆς ἀνθρώπων· σκεπάσεις αὐτοὺς ἐν σκηνῇ ἀπὸ ἀντιλογίας γλωσσῶν.
<septuaginta.psalmi urn:cts:greekLit:tlg0527.tlg027.1st1K-grc1.30.22>	εὐλογητὸς Κύριος, ὅτι ἐθαυμάστωσεν τὸ ἔλεος αὐτοῦ ἐν πόλει περιοχῆς.
<septuaginta.psalmi urn:cts:greekLit:tlg0527.tlg027.1st1K-grc1.30.23>	ἐγὼ δὲ εἶπα ἐν τῇ ἐκστάσει μου Ἀπέρριμμαι ἄρα ἀπὸ προσώπου τῶν ὀφθαλμῶν σου· διὰ τοῦτο εἰσήκουσας, Κύριε, τῆς φωνῆς τῆς δεήσεώς μου ἐν τῷ κεκραγέναι με πρὸς σέ.
<septuaginta.psalmi urn:cts:greekLit:tlg0527.tlg027.1st1K-grc1.30.24>	ἀγαπήσατε τὸν κύριον, πάντες οἱ ὅσιοι αὐτοῦ, ὅτι ἀληθείας ἐκζητεῖ Κύριος. καὶ ἀνταποδίδωσιν τοῖς περισσῶς ποιοῦσιν ὑπερηφανίαν.
<septuaginta.psalmi urn:cts:greekLit:tlg0527.tlg027.1st1K-grc1.30.25>	ἀνδρίζεσθε, καὶ κραταιούσθω ἡ καρδία ὑμῶν, πάντες οἱ ἐλπίζοντες ἐπὶ Κύριον.
<septuaginta.psalmi urn:cts:greekLit:tlg0527.tlg027.1st1K-grc1.31.1>	Μακάριοι ὧν ἀφέθησαν αἱ ἀνομίαι, καὶ ὧν ἐπεκαλύφθησαν αἱ ἁμαρτίαι.
<septuaginta.psalmi urn:cts:greekLit:tlg0527.tlg027.1st1K-grc1.31.2>	μακάριος ἀνὴρ οὗ οὐ μὴ λογίσηται Κύριος ἁμαρτίαν, οὐδέ ἐστιν ἐν τῷ στόματι αὐτοῦ δόλος.
<septuaginta.psalmi urn:cts:greekLit:tlg0527.tlg027.1st1K-grc1.31.3>	ὅτι ἐσίγησα, ἐπαλαιώθη τὰ ὀστᾶ μου ἀπὸ τοῦ κράζειν με ὅλην τὴν ἡμέραν.
<septuaginta.psalmi urn:cts:greekLit:tlg0527.tlg027.1st1K-grc1.31.4>	ὅτι ἡμέρας καὶ νυκτὸς ἐβαρύνθη ἐπʼ ἐμέ ἡ χείρ σου, ἐστράφην εἰς ταλαιπωρίαν ἐν τῷ ἐνπαγῆναι ἄκανθαν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.31.5>	τὴν ἁμαρτίαν μου ἐγνώρισα, καὶ τὴν ἀνομίαν μου οὐκ ἐκάλυψα· εἶπα Ἐξαγορεύσω κατʼ ἐμοῦ τὴν ἁμαρτίαν μου τῷ κυρίῳ, καὶ σὺ ἀφῆκας τὴν ἀσέβειαν τῆς καρδίας μου. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.31.6>	ὑπὲρ ταύτης προσεύξεται πᾶς ὅσιος πρὸς σέ ἐν καιρῷ εὐθέτῳ· πλὴν ἐν κατακλυσμῷ ὑδάτων πολλῶν πρὸς αὐτὸν οὐκ ἐγγιοῦσιν.
<septuaginta.psalmi urn:cts:greekLit:tlg0527.tlg027.1st1K-grc1.31.7>	σύ μου εἶ καταφυγὴ ἀπὸ θλίψεως τῆς περιεχούσης με· τὸ ἀγαλλίαμά μου, λύτρωσαί με ἀπὸ τῶν κυκλωσάντων με. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.31.8>	συνετιῶ σε καὶ συνβιβῶ σε ἐν ὁδῷ ταύτῃ ᾗ πορεύσῃ, ἐπιστηριῶ ἐπὶ σέ τοὺς ὀφθαλμούς μου.
<septuaginta.psalmi urn:cts:greekLit:tlg0527.tlg027.1st1K-grc1.31.9>	μὴ γίνεσθε ὡς ἵππος καὶ ἡμίονος, οἷς οὐκ ἔστιν σύνεσις· ἐν χαλινῷ καὶ κημῷ τὰς σιαγόνας αὐτῶν ἄγξαι τῶν μὴ ἐγγιζόντων πρὸς σέ.
<septuaginta.psalmi urn:cts:greekLit:tlg0527.tlg027.1st1K-grc1.31.10>	πολλαὶ αἱ μάστιγες τοῦ ἁμαρτωλοῦ, τὸν δὲ ἐλπίζοντα ἐπὶ Κύριον ἔλεος κυκλώσει.
<septuaginta.psalmi urn:cts:greekLit:tlg0527.tlg027.1st1K-grc1.31.11>	εὐφράνθητε ἐπὶ Κύριον καὶ ἀγαλλιᾶσθε, δίκαιοι· καὶ καυχᾶσθε, πάντες οἱ εὐθεῖς τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.32.1>	Ἀγαλλιᾶσθε, δίκαιοι, ἐν τῷ κυρίῳ τοῖς εὐθέσι πρέπει αἴνεσις.
<septuaginta.psalmi urn:cts:greekLit:tlg0527.tlg027.1st1K-grc1.32.2>	ἐξομολογεῖσθε τῷ κυρίῳ ἐν κιθάρᾳ, ἐν ψαλτηρίῳ δεκαχόρδῳ ψάλατε αὐτῷ·
<septuaginta.psalmi urn:cts:greekLit:tlg0527.tlg027.1st1K-grc1.32.3>	ᾄσατε αὐτῷ ᾆσμα καινόν, καλῶς ψάλατε ἐν ἀλαλαγμῷ.
<septuaginta.psalmi urn:cts:greekLit:tlg0527.tlg027.1st1K-grc1.32.4>	ὅτι εὐθὴς ὁ λόγος τοῦ κυρίου, καὶ πάντα τὰ ἔργα αὐτοῦ ἐν πίστει·
<septuaginta.psalmi urn:cts:greekLit:tlg0527.tlg027.1st1K-grc1.32.5>	ἀγαπᾷ ἐλεημοσύνην καὶ κρίσιν, τοῦ ἐλέους Κυρίου πλήρης ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.32.6>	τῷ λόγῳ τοῦ κυρίου οἱ οὐρανοὶ ἐστερεώθησαν, καὶ τῷ πνεύματι τοῦ στόματος αὐτοῦ πᾶσα ἡ δύναμις αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.32.7>	συνάγων ὡς ἀσκὸν ὕδατα θαλάσσης. τιθεὶς ἐν θησαυροῖς ἀβύσσους.
<septuaginta.psalmi urn:cts:greekLit:tlg0527.tlg027.1st1K-grc1.32.8>	φοβηθήτω τὸν κύριον πᾶσα ἡ γῆ, ἀπʼ αὐτοῦ δὲ σαλευθήτωσαν πάντες οἱ κατοικοῦντες τὴν οἰκουμένην.
<septuaginta.psalmi urn:cts:greekLit:tlg0527.tlg027.1st1K-grc1.32.9>	ὅτι αὐτὸς εἶπεν, καὶ ἐγενήθησαν· αὐτὸς ἐνετείλατο, καὶ ἐκτίσθησαν.
<septuaginta.psalmi urn:cts:greekLit:tlg0527.tlg027.1st1K-grc1.32.10>	Κύριος διασκεδάζει βουλὰς ἐθνῶν, ἀθετεῖ δὲ λογισμοὺς λαῶν, καὶ ἀθετεῖ βουλὰς ἀρχόντων·
<septuaginta.psalmi urn:cts:greekLit:tlg0527.tlg027.1st1K-grc1.32.11>	ἡ δὲ βουλὴ τοῦ κυρίου εἰς τὸν αἰῶνα μένει. λογισμοὶ τῆς καρδίας αὐτοῦ ἀπὸ γενεῶν εἰς γενεάς.
<septuaginta.psalmi urn:cts:greekLit:tlg0527.tlg027.1st1K-grc1.32.12>	μακάριον τὸ ἔθνος οὗ ἐστιν Κύριος ὁ θεὸς αὐτοῦ, λαὸς ὃν ἐξελέξατο εἰς κληρονομίαν ἑαυτῷ.
<septuaginta.psalmi urn:cts:greekLit:tlg0527.tlg027.1st1K-grc1.32.13>	ἐξ οὐρανοῦ ἐπέβλεψεν ὁ κύριος, εἶδεν πάντας τοὺς υἱοὺς τῶν ἀνθρώπων·
<septuaginta.psalmi urn:cts:greekLit:tlg0527.tlg027.1st1K-grc1.32.14>	ἐξ ἑτοίμου κατοικητηρίου αὐτοῦ ἐπέβλεψεν ἐπὶ πάντας τοὺς κατοικοῦντας τὴν γῆν,
<septuaginta.psalmi urn:cts:greekLit:tlg0527.tlg027.1st1K-grc1.32.15>	ὁ πλάσας κατὰ μόνας τὰς καρδίας αὐτῶν, ὁ συνιεὶς πάντα τὰ ἔργα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.32.16>	οὐ σώζεται βασιλεὺς διὰ πολλὴν δύναμιν, καὶ γίγας οὐ σωθήσεται ἐν πλήθει ἰσχύος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.32.17>	ψευδὴς ἵππος εἰς σωτηρίαν, ἐν δὲ πλήθει δυνάμεως αὐτοῦ οὐ σωθήσεται.
<septuaginta.psalmi urn:cts:greekLit:tlg0527.tlg027.1st1K-grc1.32.18>	ἰδοὺ οἱ ὀφθαλμοὶ Κυρίου ἐπὶ τοὺς φοβουμένους αὐτόν, τοὺς ἐλπίζοντας ἐπὶ τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.32.19>	ῥύσασθαι ἐκ θανάτου τὰς ψυχὰς αὐτῶν, καὶ διαθρέψαι αὐτοὺς ἐν λιμῷ.
<septuaginta.psalmi urn:cts:greekLit:tlg0527.tlg027.1st1K-grc1.32.20>	ἡ ψυχὴ ἡμῶν ὑπομένει τῷ κυρίῳ, ὅτι βοηθὸς καὶ ὑπερασπιστὴς ἡμῶν ἐστιν·
<septuaginta.psalmi urn:cts:greekLit:tlg0527.tlg027.1st1K-grc1.32.21>	ὅτι ἐν αὐτῷ εὐφρανθήσεται ἡ καρδία ἡμῶν, καὶ ἐν τῷ ὀνόματι τῷ ἁγίῳ αὐτοῦ ἠλπίσαμεν.
<septuaginta.psalmi urn:cts:greekLit:tlg0527.tlg027.1st1K-grc1.32.22>	γένοιτο τὸ ἔλεός σου, Κύριε, ἐφʼ ἡμᾶς, καθάπερ ἠλπίσαμεν ἐπὶ σέ.
<septuaginta.psalmi urn:cts:greekLit:tlg0527.tlg027.1st1K-grc1.33.1>	Τῷ Δαυείδ, ὁπότε ήλλοίωσεν τὸ πρόσωπον αὐτοῦ ἐναντίον Ἀβειμέλεχ, καὶ ἀπέλυσεν αὐτόν, καὶ ἀπῆλθεν.
<septuaginta.psalmi urn:cts:greekLit:tlg0527.tlg027.1st1K-grc1.33.2>	Εὐλογήσω τὸν κύριον ἐν παντὶ καιρῷ, διὰ παντὸς ἡ αἴνεσις αὐτοῦ ἐν τῷ στόματί μου.
<septuaginta.psalmi urn:cts:greekLit:tlg0527.tlg027.1st1K-grc1.33.3>	ἐν τῷ κυρίῳ ἐπαινεσθήσεται ἡ ψυχὴ μου· ἀκουσάτωσαν πρᾳεῖς καὶ εὐφρανθήτωσαν.
<septuaginta.psalmi urn:cts:greekLit:tlg0527.tlg027.1st1K-grc1.33.4>	μεγαλύνατε τὸν κύριον σὺν ἐμοί, καὶ ὑψώσωμεν τὸ ὄνομα αὐτοῦ ἐπὶ τὸ αὐτό.
<septuaginta.psalmi urn:cts:greekLit:tlg0527.tlg027.1st1K-grc1.33.5>	ἐξεζήτησα τὸν κύριον, καὶ ἐπήκουσέν μου καὶ ἐκ πασῶν τῶν παροικιῶν μου ἐρύσατό με.
<septuaginta.psalmi urn:cts:greekLit:tlg0527.tlg027.1st1K-grc1.33.6>	προσέλθατε πρὸς αὐτὸν καὶ φωτίσθητε, καὶ τὰ πρόσωπα ὑμῶν οὐ μὴ καταισχυνθῇ.
<septuaginta.psalmi urn:cts:greekLit:tlg0527.tlg027.1st1K-grc1.33.7>	οὗτος ὁ πτωχὸς ἐκέκραξεν, καὶ ὁ κύριος εἰσήκουσεν αὐτοῦ καὶ ἐκ πασῶν τῶν θλίψεων αὐτοῦ ἔσωσεν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.33.8>	παρεμβαλεῖ ἄγγελος Κυρίου κύκλῳ τῶν φοβουμένων αὐτὸν καὶ ῥύσεται αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.33.9>	γεύσασθε καὶ ἴδετε ὅτι χρηστὸς ὁ κύριος· μακάριος ἀνὴρ ὃς ἐλπίζει ἐπʼ αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.33.10>	φοβήθητε τὸν κύριον πάντες οἱ ἅγιοι αὐτοῦ, ὅτι οὐκ ἔστιν ὑστέρημα τοῖς φοβουμένοις αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.33.11>	πλούσιοι ἐπτώχευσαν καὶ ἐπείνασαν, οἱ δὲ ἐκζητοῦντες τὸν κύριον οὐκ ἐλαττωθήσονται παντὸς ἀγαθοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.33.12>	δεῦτε, τέκνα, ἀκούσατέ μου, φόβον Κυρίου διδάξω ὑμᾶς.
<septuaginta.psalmi urn:cts:greekLit:tlg0527.tlg027.1st1K-grc1.33.13>	τίς ἐστιν ἄνθρωπος ὁ θέλων ζωήν, ἀγαπῶν ἰδεῖν ἡμέρας ἀγαθάς
<septuaginta.psalmi urn:cts:greekLit:tlg0527.tlg027.1st1K-grc1.33.14>	παῦσον τὴν γλῶσσάν σου ἀπὸ κακοῦ, καὶ χείλη τοῦ μὴ λαλῆσαι δόλον·
<septuaginta.psalmi urn:cts:greekLit:tlg0527.tlg027.1st1K-grc1.33.15>	ἔκκλινον ἀπὸ κακοῦ καὶ ποίησον ἀγαθόν, ζήτησον εἰρήνην καὶ δίωξον αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.33.16>	ὅτι ὀφθαλμοὶ Κυρίου ἐπὶ δικαίους. καὶ ὦτα αὐτοῦ εἰς δέησιν αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.33.17>	πρόσωπον δὲ Κυρίου ἐπὶ ποιοῦντας κακά, τοῦ ἐξολεθρεῦσαι ἐκ γῆς τὸ μνημόσυνον αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.33.18>	ἐκέκραξαν οἱ δίκαιοι, καὶ ὁ κύριος εἰσήκουσεν αὐτῶν καὶ ἐκ πασῶν τῶν θλίψεων αὐτῶν ἐρύσατο αὐτοὺς.
<septuaginta.psalmi urn:cts:greekLit:tlg0527.tlg027.1st1K-grc1.33.19>	ἐγγὺς Κύριος τοῖς συντετριμμένοις τὴν καρδίαν, καὶ τοὺς ταπεινοὺς τῷ πνεύματι σώκεο.
<septuaginta.psalmi urn:cts:greekLit:tlg0527.tlg027.1st1K-grc1.33.20>	πολλαὶ αἱ θλίψεις τῶν δικαίων, καὶ ἐκ πασῶν αὐτῶν ῥύσεται αὐτοὺς.
<septuaginta.psalmi urn:cts:greekLit:tlg0527.tlg027.1st1K-grc1.33.21>	Κύριος φυλάσσει πάντα τὰ ὀστᾶ αὐτῶν, ἐν ἐξ αὐτῶν οὐ συντριβήσεται.
<septuaginta.psalmi urn:cts:greekLit:tlg0527.tlg027.1st1K-grc1.33.22>	θάνατος ἁμαρτωλῶν πονηρός, καὶ οἱ μισοῦντες τὸν δίκαιον πλημμελήσουσιν.
<septuaginta.psalmi urn:cts:greekLit:tlg0527.tlg027.1st1K-grc1.33.23>	λυτρώσεται Κύριος ψυχὰς δούλων αὐτοῦ, καὶ οὐ μὴ πλημμελήσουσιν πάντες οἱ ἐλπίζοντες ἐπʼ αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.34.1>	Δίκασον, Κύριε, τοὺς ἀδικοῦντάς¶ πολέμησον τοὺς πολεμοῦντάς με·
<septuaginta.psalmi urn:cts:greekLit:tlg0527.tlg027.1st1K-grc1.34.2>	ἐπιλαβοῦ ὅπλου καὶ θυρεοῦ, καὶ ἀνάστηθι εἰς βοήθειάν μοι·
<septuaginta.psalmi urn:cts:greekLit:tlg0527.tlg027.1st1K-grc1.34.3>	§ἔκχεον ῥομφαίαν καὶ σύνκλεισον ἐξ ἐναντίας τῶν·καταδιωκοντων με· εἰπὸν τῇ ψυχῇ μου Σωτηρία σου ἐγὼ εἰμι.
<septuaginta.psalmi urn:cts:greekLit:tlg0527.tlg027.1st1K-grc1.34.4>	αἰσχυνθείησαν καὶ ἐντραπείησαν οἱ ζητοῦντες τὴν ψυχήν μου. ἀποστραφείησαν εἰς τὰ ὀπίσω καὶ καταισχυνθείησαν οἱ λογιζόμενοί μοι κακά.
<septuaginta.psalmi urn:cts:greekLit:tlg0527.tlg027.1st1K-grc1.34.5>	γενηθήτωσαν ὡσεὶ χνοῦς κατὰ πρόσωπον ἀνέμου, καὶ ἄγγελος Κυρίου ἐκθλίβων αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.34.6>	γενηθήτω ἡ ὁδὸς αὐτῶν σκότος καὶ ὀλίσθημα, καὶ ἄγγελος Κυρίου καταδιώκων ¶ αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.34.7>	ὅτι δωρεὰν ἔκρυψάν μοι διαφθορὰν παγίδος αὐτῶν, μάτην ὠνείδισαν τὴν ψυχὴν μου.
<septuaginta.psalmi urn:cts:greekLit:tlg0527.tlg027.1st1K-grc1.34.8>	ἐλθέτω αὐτοῖς παγὶς ἣν οὐ γινώσκουσιν, καὶ ἡ θήρα ἣν ἔκρυψαν συλλαβέτω αὐτούς. καὶ ἐν τῇ παγίδι πεσοῦνται ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.34.9>	ἡ δέ ψυχὴ μου ἀγαλλιάσεται ἐπὶ τῷ κυρίῳ, τερφθήσεται ἐπὶ τῷ σωτηρίῳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.34.10>	πάντα τὰ ὀστᾶ μου ἐροῦσιν Κύριε, τίς ὅμοιός σοι ῥυόμενος πτωχὸν ἐκ χειρὸς στερεωτέρων αὐτοῦ, καὶ πτωχὸν καὶ πένητα ἀπὸ τῶν διαρπαζόντων αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.34.11>	ἀναστάντες μάρτυρες ἄδικοι ἃ οὐκ ἐγίνωσκον ἐπηρώτων με·
<septuaginta.psalmi urn:cts:greekLit:tlg0527.tlg027.1st1K-grc1.34.12>	ἀνταπεδίδοσάν μοι πονηρὰ ἀντὶ καλῶν, καὶ ἀτεκνίαν τῇ ψυχῇ μου·
<septuaginta.psalmi urn:cts:greekLit:tlg0527.tlg027.1st1K-grc1.34.13>	ἐγὼ δὲ ἐν τῷ αὐτοὺς παρενοχλεῖν μοι ἐνεδυόμην σάκκον, καὶ ἐταπείνουν ἐν νηστία τὴν ψυχὴν μου, καὶ ἡ προσευχὴ μου εἰς κόλπον μου ἀποστραφήσεται.
<septuaginta.psalmi urn:cts:greekLit:tlg0527.tlg027.1st1K-grc1.34.14>	ὡς πλησίον, ὡς ἀδελφὸν ἡμέτερον, οὕτως εὐηρέστουν· ὡς πενθῶν καὶ σκυθρωπάζων οὕτως ἐταπεινούμην.
<septuaginta.psalmi urn:cts:greekLit:tlg0527.tlg027.1st1K-grc1.34.15>	καὶ κατʼ ἐμοῦ ηὐφράνθησαν καὶ συνήχθησαν, συνήχθησαν ἐπʼ ἐμὲ μάστιγες καὶ οὐκ ἔγνων, διεσχίσθησαν καὶ οὐ κατενύγησαν·
<septuaginta.psalmi urn:cts:greekLit:tlg0527.tlg027.1st1K-grc1.34.16>	ἐπείρασάν με, ἐξεμυκτήρισάν με μυκτηρισμόν. ἔβρυξαν ἐπʼ ἐμὲ τοὺς ὀδόντας αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.34.17>	Κύριε, πότε ἐπόψῃ; ἀποκατάστησον τὴν ψυχὴν μου ἀπὸ τῆς κακουργίας αὐτῶν, ἀπὸ λεόντων τὴν μονογενῆ μου.
<septuaginta.psalmi urn:cts:greekLit:tlg0527.tlg027.1st1K-grc1.34.18>	ἐξομολογήσομαί σοι, Κύριε, ἐν ἐκκλησίᾳ πολλῇ, ἐν λαῷ βαρεῖ αἰνέσω σε.
<septuaginta.psalmi urn:cts:greekLit:tlg0527.tlg027.1st1K-grc1.34.19>	μὴ ἐπιχαρείησάν μοι οἱ ἐχθραίνοντές μοι ματαίως, οἱ μισοῦντές με δωρεὰν καὶ διανεύοντες ὀφθαλμοῖς.
<septuaginta.psalmi urn:cts:greekLit:tlg0527.tlg027.1st1K-grc1.34.20>	ὅτι ἐμοὶ μέν εἰρηνικὰ ἐλάλουν, καὶ ἐπʼ ὀργῇ δόλους διελογίζοντο·
<septuaginta.psalmi urn:cts:greekLit:tlg0527.tlg027.1st1K-grc1.34.21>	καὶ ἐπλάτυναν ἐπʼ ἐμέ τὸ στόμα αὐτῶν, εἶπαν Εὖγε εὖγε, εἶδαν οἱ ὀφθαλμοὶ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.34.22>	εἶδες, Κύριε, μὴ παρασιωπήσῃς· Κύριε, μὴ ἀποστῇς ἀπʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.34.23>	ἐξεγέρθητι, Κύριε, καὶ πρόσχες τῇ κρίσει μου. ὁ θεός μου καὶ ὁ κύριός μου, εἰς τὴν δίκην μου.
<septuaginta.psalmi urn:cts:greekLit:tlg0527.tlg027.1st1K-grc1.34.24>	κρῖνόν με, Κύριε, κατὰ τὴν δικαιοσύνην σου, Κύριε ὁ θεός μου, καὶ μὴ ἐπιχαρείησάν μοι.
<septuaginta.psalmi urn:cts:greekLit:tlg0527.tlg027.1st1K-grc1.34.25>	μὴ εἴπαισαν ἐν καρδίαις αὐτῶν Εὖγε εὖγε τῇ ψυχῇ ἡμῶν· μηδὲ εἴπαισαν Κατεπίομεν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.34.26>	αἰσχυνθείησαν καὶ ἐντραπείησαν ἄμα οἱ ἐπιχαίροντες τοῖς κακοῖςκοῖς μου· ἐνδυσάσθωσαν αἰσχύνην καὶ ἐντροπὴν οἱ μεγαλορημονοῦντες ἐπʼ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.34.27>	ἀγαλλιάσαιντο καὶ εὐφρανθείησαν οἱ θέλοντες τὴν δικαιοσύνην μου, καὶ εἰπάτωσαν διὰ παντός Μεγαλυνθείη ὁ κύριος, οἱ θέλοντες τὴν εἰρήνην τοῦ δούλου αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.34.28>	καὶ ἡ γλῶσσά μου μελετήσει τὴν δικαιοσύνην σου. ὅλην τὴν ἡμέραν τὸν ἔπαινόν σου.
<septuaginta.psalmi urn:cts:greekLit:tlg0527.tlg027.1st1K-grc1.35.1>	Εἰς τὸ τέλος· τῷ δούλῳ Κυρίου τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.35.2>	Φησὶν ὁ παράνομος τοῦ ἁμαρτάνειν ἐν ἑαυτῷ, οὐκ ἔστιν φόβος θεοῦ ἀπέναντι τῶν ὀφθαλμῶν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.35.3>	ὅτι ἐδόλωσεν ἐνώπιον αὐτοῦ τοῦ εὑρεῖν τὴν ἀνομίαν αὐτοῦ καὶ μισῆσαι.
<septuaginta.psalmi urn:cts:greekLit:tlg0527.tlg027.1st1K-grc1.35.4>	τὰ ῥήματα τοῦ στόματος αὐτοῦ ἀνομία καὶ δόλος, οὐκ ἐβουλήθη συνιέναι τοῦ ἀγαθῦναι.
<septuaginta.psalmi urn:cts:greekLit:tlg0527.tlg027.1st1K-grc1.35.5>	ἀνομίαν ἐλογίσατο ἐπὶ τῆς κοίτης αὐτοῦ, παρέστη πάσῃ ὁδῷ οὐκ ἀγαθῇ, τῇ δὲ κακίᾳ οὐ προσώχθισεν.
<septuaginta.psalmi urn:cts:greekLit:tlg0527.tlg027.1st1K-grc1.35.6>	Κύριε, ἐν τῷ οὐρανῷ τὸ ἔλεός σου,
<septuaginta.psalmi urn:cts:greekLit:tlg0527.tlg027.1st1K-grc1.35.7>	καὶ ἡ δικαιοσύνη ὡσεὶ ὄρη θεοῦ, καὶ ἡ ἀλήθειά σου ἕως τῶν νεφελῶν· τὰ κρίματά σου ὡσεὶ ἄβυσσος πολλή. ἀνθρώπους καὶ κτήνη σώσεις, Κύριε,
<septuaginta.psalmi urn:cts:greekLit:tlg0527.tlg027.1st1K-grc1.35.8>	ὡς ἐπλήθυνας τὸ ἔλεός σου, ὁ θεός· οἱ δὲ υἱοὶ τῶν ἀνθρώπων ἐν σκέπῃ τῶν πτερύγων σου ἐλπιοῦσιν.
<septuaginta.psalmi urn:cts:greekLit:tlg0527.tlg027.1st1K-grc1.35.9>	μεθυσθήσονται ἀπὸ πιότητος τοῦ οἴκου σου, καὶ τὸν χειμάρρουν τῆς τρυφῆς σου ποτιεῖς αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.35.10>	ὅτι παρὰ σοὶ πηγὴ ζωῆς. ἐν τῷ φωτί σου ὀψόμεθα φῶς.
<septuaginta.psalmi urn:cts:greekLit:tlg0527.tlg027.1st1K-grc1.35.11>	παράτεινον τὸ ἔλεός σου τοῖς γινώσκουσίν σε, καὶ τὴν δικαιοσύνην σου τοῖς εὐθέσι τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.35.12>	μὴ ἐλθέτω μοι ποὺς ὑπερηφανίας, καὶ χεὶρ ἁμαρτωλῶν μὴ σαλεύσαι με.
<septuaginta.psalmi urn:cts:greekLit:tlg0527.tlg027.1st1K-grc1.35.13>	ἐκεῖ ἔπεσον πάντες οἱ ἐργαζόμενοι τὴν ἀνομίαν, ἐξώσθησαν καὶ οὐ μὴ δύνωνται στῆναι.
<septuaginta.psalmi urn:cts:greekLit:tlg0527.tlg027.1st1K-grc1.36.1>	Μὴ παραζήλου ἐν πονηρευομένοις, μηδέ ζήλου τοὺς ποιοῦντας τὴν ἀνομίαν·
<septuaginta.psalmi urn:cts:greekLit:tlg0527.tlg027.1st1K-grc1.36.2>	ὅτι ὡσεὶ χόρτος ταχὺ ἀποξηρανθήσονται, καὶ ὡσεὶ λάχανα χλόης ταχὺ ἀποπεσοῦνται.
<septuaginta.psalmi urn:cts:greekLit:tlg0527.tlg027.1st1K-grc1.36.3>	ἔλπισον ἐπὶ Κύριον καὶ ποίει χρηστότητα, καὶ κατασκήνου τὴν γῆν καὶ ποιμανθήσῃ ἐπὶ τῷ πλούτῳ αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.36.4>	κατατρύφησον τοῦ κυρίου, καὶ δώσει σοι τὰ αἰτήματα τῆς καρδίας σου.
<septuaginta.psalmi urn:cts:greekLit:tlg0527.tlg027.1st1K-grc1.36.5>	ἀποκάλυψον πρὸς Κύριον τὴν ὁδόν σου καὶ ἔλπισον ἐπʼ αὐτόν, καὶ αὐτὸς ποιήσει·
<septuaginta.psalmi urn:cts:greekLit:tlg0527.tlg027.1st1K-grc1.36.6>	καὶ ἐξοίσει ὡς φῶς τὴν δικαιοσύνην σου, καὶ τὸ κρίμα σου ὡς μεσημβρίαν.
<septuaginta.psalmi urn:cts:greekLit:tlg0527.tlg027.1st1K-grc1.36.7>	ὑποτάγηθι τῷ κυρίῳ καὶ ἱκέτευσον αὐτόν· μὴ παραζήλου ἐν τῷ κατευοδουμένῳ ἐν τῇ ζωῇ αὐτοῦ. ἐν ἀνθρώπῳ ποιοῦντι παρανομίας.
<septuaginta.psalmi urn:cts:greekLit:tlg0527.tlg027.1st1K-grc1.36.8>	παῦσαι ἀπὸ ὀργῆς καὶ ἐνκατάλιπε θυμόν. μὴ παραζήλου ὤστε πονηρεύεσθαι.
<septuaginta.psalmi urn:cts:greekLit:tlg0527.tlg027.1st1K-grc1.36.9>	ὅτι οἱ πονηρευόμενοι ἐξολοθρευθήσονται, οἱ δὲ ὑπομένοντες τὸν κύριον αὐτοὶ κληρονομήσουσιν τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.36.10>	καὶ ἔτι ὀλίγον καὶ οὐ μὴ ὑπάρξῃ ἁμαρτωλός, καὶ ζητήσεις τὸν τόπον αὐτοῦ καὶ οὐ μὴ εὕρῃς·
<septuaginta.psalmi urn:cts:greekLit:tlg0527.tlg027.1st1K-grc1.36.11>	οἱ δέ πρᾳεῖς κληρονομήσουσιν καὶ κατατρυφήσουσιν ἐπὶ πλήθει εἰρήνης.
<septuaginta.psalmi urn:cts:greekLit:tlg0527.tlg027.1st1K-grc1.36.12>	παρατηρήσεται ὁ ἁμαρτωλὸς τὸν δίκαιον, καὶ βρύξει ἐπʼ αὐτὸν τοὺς ὀδόντας αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.36.13>	δὲ κύριος ἐκγελάσεται αὐτόν, ὅτι προβλέπει ὅτι ἤξει ἡ ἡμέρα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.36.14>	ῥομφαίαν ἐσπάσαντο οἱ ἁμαρτωλοί, ἐνέτειναν τόξον αὐτῶν, τοῦ καταβαλεῖν πτωχὸν καὶ πένητα, τοῦ σφάξαι τοὺς εὐθεῖς τῇ καρδίᾳ·
<septuaginta.psalmi urn:cts:greekLit:tlg0527.tlg027.1st1K-grc1.36.15>	ἡ ῥομφαία αὐτῶν εἰσέλθοι εἰς τὴν καρδίαν αὐτῶν, καὶ τὰ τόξα αὐτῶν συντριβείησαν.
<septuaginta.psalmi urn:cts:greekLit:tlg0527.tlg027.1st1K-grc1.36.16>	κρεῖσσον ὀλίγον τῷ δικαίῳ ὑπέρ πλοῦτον ἁμαρτωλῶν πολύν.
<septuaginta.psalmi urn:cts:greekLit:tlg0527.tlg027.1st1K-grc1.36.17>	ὅτι βραχίονες ἁμαρτωλῶν συντριβήσονται, ὑποστηρίζει δὲ τοὺς δικαίους Κύριος.
<septuaginta.psalmi urn:cts:greekLit:tlg0527.tlg027.1st1K-grc1.36.18>	γινώσκει Κύριος τὰς ὁδοὺς τῶν ἀμώμων, καὶ ἡ κληρονομία αὐτῶν εἰς τὸν αἰῶνα ἔσται·
<septuaginta.psalmi urn:cts:greekLit:tlg0527.tlg027.1st1K-grc1.36.19>	οὐ καταισχυνθήσονται ἐν καιρῷ πονηρῷ, καὶ ἐν ἡμέραις λιμοῦ χορτασθήσονται.
<septuaginta.psalmi urn:cts:greekLit:tlg0527.tlg027.1st1K-grc1.36.20>	ὅτι οἱ ἁμαρτωλοὶ ἀπολοῦνται, οἱ δὲ ἐχθροὶ τοῦ κυρίου ἅμα τῷ δοξασθῆναι αὐτοὺς καὶ §ὑψωθῆναι ἐκλιπόντες ὡσεὶ καπνὸς ἐξέλιπον.
<septuaginta.psalmi urn:cts:greekLit:tlg0527.tlg027.1st1K-grc1.36.21>	δανίζεται ὁ ἁμαρτωλὸς καὶ οὐκ ἀποτίσει ὁ δὲ δίκαιος οἰκτείρει καὶ διδοῖ
<septuaginta.psalmi urn:cts:greekLit:tlg0527.tlg027.1st1K-grc1.36.22>	ὅτι οἱ εὐλογοῦντες αὐτὸν κληρονομήσουσι γῆν, οἱ δὲ καταρώμενοι αὐτὸν ἐξολοθρευθήσονται.
<septuaginta.psalmi urn:cts:greekLit:tlg0527.tlg027.1st1K-grc1.36.23>	παρὰ Κυρίου τὰ διαβήματα ἀνθρώπου κατευθύνεται. καὶ τὴν ὁδὸν αὐτοῦ θελήσει·
<septuaginta.psalmi urn:cts:greekLit:tlg0527.tlg027.1st1K-grc1.36.24>	ὅταν πέσῃ οὐ καταραχθήσεται, ὅτι Κύριος ἀντιστηρίζει χεῖρα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.36.25>	νεώτερος ἐγενόμην καὶ γὰρ ἐγήρασα, καὶ οὐκ ἴδον δίκαιον ἐνκαταλελιμμένον οὐδὲ τὸ σπέρμα αὐτοῦ ζητοῦν ἄρτους.
<septuaginta.psalmi urn:cts:greekLit:tlg0527.tlg027.1st1K-grc1.36.26>	ὅλην τὴν ἡμέραν ἐλεῷ καὶ δανίζει, καὶ τὸ σπέρμα αὐτοῦ εἰς εὐλογίαν ἔσται.
<septuaginta.psalmi urn:cts:greekLit:tlg0527.tlg027.1st1K-grc1.36.27>	ἔκκλινον ἀπὸ κακοῦ καὶ ποίησον ἀγαθόν, καὶ κατασκήνου εἰς αἰῶνα αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.36.28>	ὅτι Κύριος ἀγαπῷ κρίσιν, καὶ οὐκ ἐνκαταλείψει τοὺς ὁσίους αὐτοῦ, εἰς τὸν αἰῶνα φυλαχθήσονται· ἄμωμοι ἐκδικηθήσονται, καὶ σπέρμα ἀσεβῶν ἐξολοθρευθήσεται.
<septuaginta.psalmi urn:cts:greekLit:tlg0527.tlg027.1st1K-grc1.36.29>	δίκαιοι δέ κληρονομήσουσι γῆν, καὶ κατασκηνώσουσιν εἰς αἰῶνα αἰῶνος ἐπʼ αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.36.30>	στόμα δικαίου μελετήσει σοφίαν, καὶ ἡ γλῶσσα αὐτοῦ λαλήσει κρίσιν·
<septuaginta.psalmi urn:cts:greekLit:tlg0527.tlg027.1st1K-grc1.36.31>	ὁ νόμος τοῦ θεοῦ αὐτοῦ ἐν καρδίᾳ αὐτοῦ, καὶ οὐχ ὑποσκελισθήσεται τὰ διαβήματα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.36.32>	κατανοήσει ὁ ἁμαρτωλὸς τὸν δίκαιον, καὶ ζητεῖ τοῦ θανατῶσαι αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.36.33>	ὁ δὲ κύριος οὐ μὴ ἐνκαταλίπῃ αὐτὸν εἰς τὰς χεῖρας αὐτοῦ, οὐδὲ μὴ καταδικάσῃ αὐτὸν ὅταν κρίνηται αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.36.34>	ὑπόμεινον τὸν κύριον καὶ φύλαξον τὴν ὁδὸν αὐτοῦ, καὶ ὑψώσει σε τοῦ κατακληρονομῆσαι τὴν γῆν, ἐν τῷ ἐξολεθρεύεσθαι ἁμαρτωλοὺς ὄψῃ.
<septuaginta.psalmi urn:cts:greekLit:tlg0527.tlg027.1st1K-grc1.36.35>	εἶδον ἀσεβῆ ὑπερυψούμενον καὶ ἐπαιρόμενον ὡς τὰς κέδρους τοῦ Λιβάνου·
<septuaginta.psalmi urn:cts:greekLit:tlg0527.tlg027.1st1K-grc1.36.36>	καὶ παρῆλθον, καὶ ἰδοὺ οὐκ ἦν· καὶ ἐζήτησα αὐτόν, καὶ οὐχ εὑρέθη ὁ τόπος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.36.37>	φύλασσε ἀκακίαν καὶ ἴδε εὐθύτητα, ὅτι ἐστὶν ἐνκατάλιμμα ἀνθρώπῳ εἰρηνικῷ.
<septuaginta.psalmi urn:cts:greekLit:tlg0527.tlg027.1st1K-grc1.36.38>	οἱ δὲ παράνομοι ἐξολεθρευθήσονται ἐπὶ τὸ αὐτό, τὰ ἐνκαταλίμματα τῶν ἀσεβῶν ἐξολεθρευθήσονται.
<septuaginta.psalmi urn:cts:greekLit:tlg0527.tlg027.1st1K-grc1.36.39>	σωτηρία δὲ τῶν δικαίων παρὰ Κυρίῳ, καὶ ὑπερασπιστὴς αὐτῶν ἐστιν ἐν καιρῷ θλίψεως·
<septuaginta.psalmi urn:cts:greekLit:tlg0527.tlg027.1st1K-grc1.36.40>	καὶ βοηθήσει αὐτοῖς Κύριος καὶ ῥύσεται αὐτούς, καὶ ἐξελεῖται αὐτοὺς ἐξ ἁμαρτωλῶν καὶ σώσει αὐτούς, ὅτι ἤλπισαν ἐπʼ αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.37.1>	Ψαλμὸς τῷ Δαυείδ· εἰς ἀνάμνησιν περὶ σαββάτου.
<septuaginta.psalmi urn:cts:greekLit:tlg0527.tlg027.1st1K-grc1.37.2>	Κύριε. μὴ τῷ θυμῷ σου ἐλέγξῃς με. μηδὲ τῇ ὀργῇ σου παιδεύσῃς με.
<septuaginta.psalmi urn:cts:greekLit:tlg0527.tlg027.1st1K-grc1.37.3>	ὅτι τὰ βέλη σου ἐνεπάγησάν μοι, καὶ ἐπεστήρισας ἐπʼ ἐμέ τὴν χεῖρά σου·
<septuaginta.psalmi urn:cts:greekLit:tlg0527.tlg027.1st1K-grc1.37.4>	καὶ οὐκ ἔστιν ἴασις ἐν τῇ σαρκί μου ἀπὸ προσώπου τῆς ὀργῆς σου, οὐκ ἔστιν εἰρήνη τοῖς ὀστέοις μου ἀπὸ προσώπου τῶν ἁμαρτιῶν μου.
<septuaginta.psalmi urn:cts:greekLit:tlg0527.tlg027.1st1K-grc1.37.5>	ὅτι αἱ ἀνομίαι μου ὑπερῆραν τὴν κεφαλὴν μου. ὡσεὶ φορτίον βαρὺ ἐβαρύνθησαν ἐπʼ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.37.6>	προσώζεσαν καὶ ἐσάπησαν οἱ μώλωπές μου ἀπὸ προσώπου τῆς ἀφροσύνης μου·
<septuaginta.psalmi urn:cts:greekLit:tlg0527.tlg027.1st1K-grc1.37.7>	ἐταλαιπώρησα καὶ κατεκάμφθην ἕως τέλους, ὅλην τὴν ἡμέραν σκυθρωπάζων ἐπορευόμην·
<septuaginta.psalmi urn:cts:greekLit:tlg0527.tlg027.1st1K-grc1.37.8>	ὅτι ἡ ψυχή μου ἐπλήσθη ἐνπαιγμῶν, καὶ οὐκ ἔστιν ἴασις ἐν τῇ σαρκί μου.
<septuaginta.psalmi urn:cts:greekLit:tlg0527.tlg027.1st1K-grc1.37.9>	ἐκακώθην καὶ ἐταπεινώθην ἕως σφόδρα, ὠρυόμην ἀπὸ στεναγμοῦ τῆς καρδίας μου.
<septuaginta.psalmi urn:cts:greekLit:tlg0527.tlg027.1st1K-grc1.37.10>	καὶ ἐναντίον σου πᾶσα ἡ ἐπιθυμία μου, καὶ ὁ στεναγμός μου οὐκ ἐκρύβη ἀπὸ σοῦ.
<septuaginta.psalmi urn:cts:greekLit:tlg0527.tlg027.1st1K-grc1.37.11>	ἡ καρδία μου ἐταράχθη, ἐνκατέλιπέν με ἡ ἰσχύς μου, καὶ τὸ φῶς τῶν ὀφθαλμῶν μου οὐκ ἔστιν μετʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.37.12>	οἱ φίλοι μου καὶ οἱ πλησίον μου ἐξ ἐναντίας μου ἤγγισαν καὶ ἔστησαν, καὶ οἱ ἔγγιστά μου μακρόθεν ἔστησαν·
<septuaginta.psalmi urn:cts:greekLit:tlg0527.tlg027.1st1K-grc1.37.13>	καὶ ἐξεβιάσαντο οἱ ζητοῦντες τὴν ψυχὴν μου. καὶ οἱ ζητοῦντες τὰ κακά μοι ἐλάλησαν ματαιότητας, καὶ δολιότητας ὅλην τὴν ἡμέραν ἐμελέτησαν.
<septuaginta.psalmi urn:cts:greekLit:tlg0527.tlg027.1st1K-grc1.37.14>	ἐγὼ δὲ ὡσεὶ κωφὸς οὐκ ἤκουον, καὶ ὡσεὶ ἄλαλος οὐκ ἀνοίγων τὸ στόμα αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.37.15>	καὶ ἐγενόμην ὡσεὶ ἄνθρωπος οὐκ ἀκούων καὶ οὐκ ἔχων ἐν στόματι αὐτοῦ ἐλεγμούς.
<septuaginta.psalmi urn:cts:greekLit:tlg0527.tlg027.1st1K-grc1.37.16>	ἰτι ἐπὶ σὲ ἤλπισα, Κύριε· σὺ εἰσακούσῃ, κύριε ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.37.17>	ὅτι εἶπα Μή ποτε ἐπιχαρῶσίν μοι οἱ ἐχθροί μου, καὶ ἐν τῷ σαλευθῆναι πόδας μου ἐπʼ ἐμέ ἐμεγαλορημονησαν.
<septuaginta.psalmi urn:cts:greekLit:tlg0527.tlg027.1st1K-grc1.37.18>	ὅτι ἐγὼ εἰς μάστιγας ἕτοιμος, καὶ ἡ ἀλγηδών μου ἐνώπιόν μου διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.37.19>	ὅτι τὴν ἀνομίαν μου ἀναγγελῶ, καὶ μεριμνήσω ὑπέρ τῆς ἁμαρτίας μου.
<septuaginta.psalmi urn:cts:greekLit:tlg0527.tlg027.1st1K-grc1.37.20>	οἱ δὲ ἐχθροί μου ζῶσιν καὶ κεκραταίωνται ὑπέρ ἐμέ, καὶ ἐπληθύνθησαν οἱ μισοῦντές με ἀδίκως·
<septuaginta.psalmi urn:cts:greekLit:tlg0527.tlg027.1st1K-grc1.37.21>	οἱ ἀνταποδιδόντες κακὰ ἀντὶ ἀγαθῶν ἐνδιέβαλλόν με, ἐπεὶ κατεδίωκον δικαιοσύνην.
<septuaginta.psalmi urn:cts:greekLit:tlg0527.tlg027.1st1K-grc1.37.22>	μὴ ἐνκαταλίπῃς με, Κύριε· ὁ θεός μου. μὴ ἀποστῇς ἀπʼ ἐμοῦ·
<septuaginta.psalmi urn:cts:greekLit:tlg0527.tlg027.1st1K-grc1.37.23>	πρόσχες εἰς τὴν βοήθειάν μου, κύριε τῆς σωτηρίας μου.
<septuaginta.psalmi urn:cts:greekLit:tlg0527.tlg027.1st1K-grc1.38.1>	Εἰς τὸ τἔλος, τῷ Ἰδιθούν· ᾠδὴ τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.38.2>	Εἶπα Φυλάξω τὰς ὁδούς μου τοῦ μὴ ἁμαρτάνειν ἐν γλώσσῃ μου· ἐθέμην τῷ στόματί μου φυλακὴν ἐν τῷ συστῆναι τὸν ἁμαρτωλὸν ἐναντίον μου.
<septuaginta.psalmi urn:cts:greekLit:tlg0527.tlg027.1st1K-grc1.38.3>	ἐκωφώθην καὶ ἐταπεινώθην καὶ ἐσίγησα ἐξ ἀγαθῶν, καὶ τὸ ἄλγημά μου ἀνεκαινίσθη.
<septuaginta.psalmi urn:cts:greekLit:tlg0527.tlg027.1st1K-grc1.38.4>	ἐθερμάνθη ἡ καρδία μου ἐντός μου. καὶ ἐν τῇ μελέτῃ μου ἐκκαυθήσεται πῦρ·
<septuaginta.psalmi urn:cts:greekLit:tlg0527.tlg027.1st1K-grc1.38.5>	ἐλάλησα ἐν γλώσσῃ μου ⁵Γνώρισόν μοι, Κύριε, τὸ πέρας μου, καὶ τὸν ἀριθμὸν τῶν ἡμερῶν μου τίς ἐστιν, ἴνα γνῶ τί ὑστερῶ ἐγώ.
<septuaginta.psalmi urn:cts:greekLit:tlg0527.tlg027.1st1K-grc1.38.6>	ἰδοὺ παλαιὰς ἔθου τὰς ἡμέρας μου, καὶ ἡ ὑπόστασίς μου ὡσεὶ οὐδὲν ἐνώπιόν σου· πλὴν τὰ σύμπαντα ματαιότης, πᾶς ἄνθρωπος ζῶν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.38.7>	μέντοι γε ἐν εἰκόνι διαπορεύεται ἄνθρωπος, πλὴν μάτην ταράσσονται· θησαυρίζει, καὶ οὐ γινώσκει τίνι συνάξει αὐτά.
<septuaginta.psalmi urn:cts:greekLit:tlg0527.tlg027.1st1K-grc1.38.8>	καὶ νῦν τίς ἡ ὑπομονὴ μου οὐχὶ ὁ κύριος; καὶ ἡ ὑπόστασίς μου παρὰ σοῦ ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.38.9>	ἀπὸ πασῶν τῶν ἀνομιῶν μου ῥῦσαί με, ὄνειδος ἄφρονι ἔδωκάς με.
<septuaginta.psalmi urn:cts:greekLit:tlg0527.tlg027.1st1K-grc1.38.10>	ἐκωφώθην καὶ οὐκ ἤνοιξα τὸ στόμα μου, ὅτι σὺ εἶ ὁ ποιήσας με.
<septuaginta.psalmi urn:cts:greekLit:tlg0527.tlg027.1st1K-grc1.38.11>	ἀπόστησον ἀπʼ ἐμοῦ τὰς μάστιγάς σου· ἀπὸ τῆς ἰσχύος τῆς χειρός σου ἐγὼ ἐξέλιπον.
<septuaginta.psalmi urn:cts:greekLit:tlg0527.tlg027.1st1K-grc1.38.12>	ἐν ἐλεγμοῖς ὑπέρ ἀνομίας ἐπαίδευσας ἄνθρωπον, καὶ ἐξέτηξας ὡς ἀράχνην τὴν ψυχὴν αὐτοῦ· πλὴν μάτην ταράσσεται πᾶς ἄνθρωπος. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.38.13>	εἰσάκουσον τῆς προσευχῆς μου καὶ τῆς δεήσεώς μου, ἐνώτισαι τῶν δακρύων μου. μὴ παρασιωπήσῃς· ὅτι πάροικος ἐγὼ εἰμι ἐν τῇ γῇ καὶ παρεπίδημος, καθὼς πάντες οἱ πατέρες μου.
<septuaginta.psalmi urn:cts:greekLit:tlg0527.tlg027.1st1K-grc1.38.14>	ἄνες μοι ἵνα ἀναψύξω πρὸ τοῦ με ἀπελθεῖν καὶ οὐκέτι μὴ ὑπάρξω.
<septuaginta.psalmi urn:cts:greekLit:tlg0527.tlg027.1st1K-grc1.39.1>	Εἰς τὸ τέλος· τῷ Δαυεὶδ ψαλμὸς
<septuaginta.psalmi urn:cts:greekLit:tlg0527.tlg027.1st1K-grc1.39.2>	Ὑπομένων ὑπέμεινα τὸν κύριον, καὶ προσέσχεν μοι καὶ εἰσήκουσεν τῆς δεήσεως μου·
<septuaginta.psalmi urn:cts:greekLit:tlg0527.tlg027.1st1K-grc1.39.3>	καὶ ἀνήγαγέν με ἐκ λάκκου ταλαιπωρίας καὶ ἀπὸ πηλοῦ ἰλύος, καὶ ἔστησεν ἐπὶ πέτραν τοὺς πόδας μου, καὶ κατηύθυνεν τὰ διαβήματά μου·
<septuaginta.psalmi urn:cts:greekLit:tlg0527.tlg027.1st1K-grc1.39.4>	καὶ ἐνέβαλεν εἰς τὸ στόμα μου ᾆσμα καινόν, ὕμνον τῷ θεῷ ἡμῶν· ὄψονται πολλοὶ καὶ φοβηθήσονται, καὶ ἐλπιοῦσιν ἐπὶ Κύριον.
<septuaginta.psalmi urn:cts:greekLit:tlg0527.tlg027.1st1K-grc1.39.5>	μακάριος ἀνὴρ οὗ ἐστιν τὸ ὄνομα Κυρίου ἐλπὶς αὐτοῦ, καὶ οὐκ ἐνέβλεψεν εἰς ματαιότητας καὶ μανίας ψευδεῖς.
<septuaginta.psalmi urn:cts:greekLit:tlg0527.tlg027.1st1K-grc1.39.6>	πολλὰ ἐποίησας σύ, Κύριε ὁ θεός μου, τὰ θαυμάσιά σου. καὶ τοῖς διαλογισμοῖς σου οὐκ ἔστιν τίς ὁμοιωθήσεται· ἀπήγγειλα καὶ ἐλάλησα, ἐπληθύνθησαν ὑπέρ ἀριθμόν.
<septuaginta.psalmi urn:cts:greekLit:tlg0527.tlg027.1st1K-grc1.39.7>	θυσίαν καὶ προσφορὰν οὐκ ἠθέλησας, σῶμα δέ κατηρτίσω μοι· ὁλοκαύτωμα καὶ περὶ ἁμαρτίας οὐκ ᾔτησας.
<septuaginta.psalmi urn:cts:greekLit:tlg0527.tlg027.1st1K-grc1.39.8>	τότε εἶπον Ἰδοὺ ἥκω, ἐν κεφαλίδι βιβλίου γέγραπται περὶ ἐμοῦ·
<septuaginta.psalmi urn:cts:greekLit:tlg0527.tlg027.1st1K-grc1.39.9>	τοῦ ποιῆσαι τὸ θέλημά σου ὁ θεός μου ἐβουλήθην, καὶ τὸν νόμον σου ἐν μέσῳ τῆς καρδίας μου.
<septuaginta.psalmi urn:cts:greekLit:tlg0527.tlg027.1st1K-grc1.39.10>	εὐηγγελισάμην δικαιοσύνην ἐν ἐκκλησίᾳ μεγάλῃ· ἰδοὺ τὰ χείλη μου οὐ μὴ κωλύσω. Κύριε, σὺ ἔγνως
<septuaginta.psalmi urn:cts:greekLit:tlg0527.tlg027.1st1K-grc1.39.11>	τὴν δικαιοσύνην μου· οὐκ ἔκρυψα ἐν τῇ καρδίᾳ μου τὴν ἀλήθειάν σου. καὶ τὸ σωτήριόν σου εἶπα· οὐκ ἔκρυψα τὸ ἔλεός σου καὶ τὴν ἀλήθειάν σου ἀπὸ συναγωγῆς πολλῆς.
<septuaginta.psalmi urn:cts:greekLit:tlg0527.tlg027.1st1K-grc1.39.12>	σὺ δέ, Κύριε, μὴ μακρύνῃς τοὺς οἰκτιρμούς σου ἀπʼ ἐμοῦ· τὸ ἔλεός σου καὶ ἡ ἀλήθειά σου διὰ παντὸς ἀντελάβοντό μου.
<septuaginta.psalmi urn:cts:greekLit:tlg0527.tlg027.1st1K-grc1.39.13>	ὅτι περιέσχον με κακὰ ὧν οὐκ ἔστιν ἀριθμός, κατέλαβόν με αἱ ἀνομίαι μου, καὶ οὐκ ἠδυνάσθην τοῦ βλέπειν· ἐπληθύνθησαν ὑπέρ τὰς τρίχας τῆς κεφαλῆς μου, καὶ ἡ καρδία μου ἐνκατέλιπέν με.
<septuaginta.psalmi urn:cts:greekLit:tlg0527.tlg027.1st1K-grc1.39.14>	εὐδόκησον, Κύριε, τοῦ ῥύσασθαί με· Κύριε, εἰς τὸ βοηθῆσαί μοι πρόσχες.
<septuaginta.psalmi urn:cts:greekLit:tlg0527.tlg027.1st1K-grc1.39.15>	καταισχυνθείησαν καὶ ἐντραπείησαν ἄμα οἱ ζητοῦντες τὴν ψυχὴν μου τοῦ ἐξᾶραι αὐτήν· ἀποστραφείησαν εἰς τὰ ὀπίσω καὶ ἐντραπείησαν οἱ θέλοντές μοι κακά.
<septuaginta.psalmi urn:cts:greekLit:tlg0527.tlg027.1st1K-grc1.39.16>	κομισάσθωσαν παραχρῆμα αἰσχύνην αὐτῶν οἱ λέγοντές μοι Εὖγε εὖγε.
<septuaginta.psalmi urn:cts:greekLit:tlg0527.tlg027.1st1K-grc1.39.17>	ἀγαλλιάσαιντο καὶ εὐφρανθείησαν ἐπὶ σοὶ πάντες οἱ ζητοῦντές σε, Κύριε, καὶ εἰπάτωσαν διὰ παντός Μεγαλυνθήτω ὁ κύριος. οἱ ἀγαπῶντες τὸ σωτήριόν σου διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.39.18>	ἐγὼ δὲ πτωχὸς καὶ πένης εἰμί, Κύριος φροντιεῖ μου· βοηθός μου καὶ ὑπερασπιστής μου σὺ εἶ ὁ θεός μου, μὴ χρονίσῃς.
<septuaginta.psalmi urn:cts:greekLit:tlg0527.tlg027.1st1K-grc1.40.1>	Εἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.40.2>	Μακάριος ὁ συνίων ἐπὶ πτωχὸν καὶ πένητα, ἐν ἡμέρᾳ πονηρῷ ῥύσεται αὐτὸν ὁ κύριος.
<septuaginta.psalmi urn:cts:greekLit:tlg0527.tlg027.1st1K-grc1.40.3>	Κύριος φυλάξαι αὐτόν, καὶ μακαρίσαι αὐτὸν ἐν τῆ γῇ, καὶ μὴ παραδοῖ αὐτὸν εἰς χεῖρας ἐχθροῦ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.40.4>	Κύριος βοηθήσαι αὐτῷ ἐπὶ κλίνης ὀδύνης αὐτοῦ, ὅλην τὴν κοίτην αὐτοῦ ἔστρεψας ἐν τῇ ἀρρωστίᾳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.40.5>	ἐγὼ εἶπα Κύριε, ἐλέησόν με· ἴασαι τὴν ψυχὴν μου, ὅτι ἥμαρτόν σοι.
<septuaginta.psalmi urn:cts:greekLit:tlg0527.tlg027.1st1K-grc1.40.6>	οἱ ἐχθροί μου εἶπαν κακά μοι Πότε ἀποθανεῖται καὶ ἀπολεῖται τὸ ὄνομα αὐτοῦ;
<septuaginta.psalmi urn:cts:greekLit:tlg0527.tlg027.1st1K-grc1.40.7>	καὶ εἰ εἰσεπορεύετο τοῦ ἰδεῖν, μάτην ἐλάλει· ἡ καρδία αὐτοῦ συνήγαγεν ἀνομίαν ἑαυτῷ, ἐξεπορεύετο ἔξω καὶ ἐλάλει
<septuaginta.psalmi urn:cts:greekLit:tlg0527.tlg027.1st1K-grc1.40.8>	ἐπὶ τὸ αὐτὸ κατʼ ἐμοῦ. ἐψιθύριζον πάντες οἱ ἐχθροί μου κατʼ ἐμοῦ· ἐλογίζοντο κακά μοι·
<septuaginta.psalmi urn:cts:greekLit:tlg0527.tlg027.1st1K-grc1.40.9>	λόγον παράνομον κατέθεντο κατʼ ἐμοῦ Μὴ ὁ κοιμώμενος οὐχὶ προσθήσει τοῦ ἀναστῆναι
<septuaginta.psalmi urn:cts:greekLit:tlg0527.tlg027.1st1K-grc1.40.10>	καὶ γὰρ ὁ ἄνθρωπος τῆς εἰρήνης μου, ἐφʼ ὃν ἤλπισα, ὁ ἐσθίων ἄρτους μου, ἐμεγάλυνεν ἐπʼ ἐμὲ πτερνισμόν.
<septuaginta.psalmi urn:cts:greekLit:tlg0527.tlg027.1st1K-grc1.40.11>	σῦ δέ, Κύριε, ἐλέησόν με καὶ ἀνάστησόν με, καὶ ἀνταποδώσω αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.40.12>	ἐν τούτῳ ἔγνων ὅτι τεθέληκας με, ὅτι οὐ μὴ ἐπιχαρῇ ὁ ἐχθρός μου ἐπʼ ἐμέ
<septuaginta.psalmi urn:cts:greekLit:tlg0527.tlg027.1st1K-grc1.40.13>	ἐμοῦ δὲ διὰ τὴν ἀκακίαν ἀντελάβου, καὶ ἐβεβαίωσάς με ἐνώπιόν σου εἰς αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.40.14>	εὐλογητὸς Κύριος ὁ θεὸς Ἰσραὴλ ἀπὸ τοῦ αἰῶνος καὶ εἰς τὸν αἰῶνα· γένοιτο, γένοιτο.
<septuaginta.psalmi urn:cts:greekLit:tlg0527.tlg027.1st1K-grc1.41.1>	Εἰς τὸ τέλος· εἰς σύνεσιν τοῖς υἱοῖς Κόρε.
<septuaginta.psalmi urn:cts:greekLit:tlg0527.tlg027.1st1K-grc1.41.2>	Ὃυ τρόπον ἐπιποθεῖ ἡ ἔλαφος ἐπὶ τὰς πηγὰς τῶν ὑδάτων, οὕτως ἐπιποθεῖ ἡ ψυχὴ μου πρὸς σέ, ὁ θεός.
<septuaginta.psalmi urn:cts:greekLit:tlg0527.tlg027.1st1K-grc1.41.3>	ἐδίψησεν ἡ ψυχὴ μου πρὸς τὸν θεὸν τὸν ζῶντα· πότε ἤξω καὶ ὀφθήσομαι τῷ προσώπῳ τοῦ θεοῦ;
<septuaginta.psalmi urn:cts:greekLit:tlg0527.tlg027.1st1K-grc1.41.4>	ἐγενήθη τὰ δάκρυά μου ἄρτος ἡμέρας καὶ νυκτός, ἐν τῷ λέγεσθαί μοι καθʼ ἑκάστην ἡμέραν Ποῦ ἐστιν ὁ θεός σου;
<septuaginta.psalmi urn:cts:greekLit:tlg0527.tlg027.1st1K-grc1.41.5>	ταῦτα ἐμνήσθην, καὶ ἐξέχεα ἐπʼ ἐμὲ τὴν ψυχήν μου· ὅτι διελεύσομαι ἐν τόπῳ σκηνῆς θαυμαστῆς ἕως τοῦ οἴκου τοῦ θεοῦ, ἐν φωνῇ ἀγαλλιάσεως καὶ ἐξομολογήσεως, ἤχου ἑορταζοντων.
<septuaginta.psalmi urn:cts:greekLit:tlg0527.tlg027.1st1K-grc1.41.6>	ἵνα τί περίλυπος εἶ, ἡ ψυχή, καὶ ἵνα τί συνταράσσεις με;¶ ἔλπισον ἐπὶ τὸν θεόν, ὅτι ἐξομολογήσομαι αὐτῷ· σαωτήριον τοῦ προσώπου μου ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.41.7>	πρὸς ἐμαυτὸν ἡ ψυχή μου ἐταράχθη· διὰ τοῦτο μνησθήσομαί σου ἐκ γῆς Ἰορδάνου καὶ Ἑρμωνιείμ, ἀπὸ ὄρους μικροῦ.
<septuaginta.psalmi urn:cts:greekLit:tlg0527.tlg027.1st1K-grc1.41.8>	ἄβυσσος ἄβυσσον ἐπικαλεῖται εἰς φωνὴν τῶν καταρακτῶν σου· πάντες οἱ μετεωρισμοί σου καὶ τὰ κύματά σου ἐπʼ ἐμὲ διῆλθον.
<septuaginta.psalmi urn:cts:greekLit:tlg0527.tlg027.1st1K-grc1.41.9>	ἡμέρας ἐντελεῖται Κύριος τὸ ἔλεος αὐτοῦ, καὶ νυκτὸς δηλώσει· παρʼ ἐμοὶ προσευχὴ τῷ θεῷ τῆς ζωῆς μου.
<septuaginta.psalmi urn:cts:greekLit:tlg0527.tlg027.1st1K-grc1.41.10>	ἐρῶ τῷ θεῷ Ἀντιλήμπτωρ μου εἶ, διὰ τί μου ἐπελάθου; ἴνα τί σκυθρωπάζων πορεύομαι ἐν τῷ ἐκθλίβειν τὸν ἐχθρόν μου;
<septuaginta.psalmi urn:cts:greekLit:tlg0527.tlg027.1st1K-grc1.41.11>	ἐν τῷ καταθλάσαι τὰ ὀστᾶ μου ὠνείδισάν με οἱ θλίβοντές με, ἐν τῷ λέγειν αὐτοὺς μοι καθʼ ἑκάστην ἡμέραν Ποῦ ἐστιν ὁ θεός σου ;
<septuaginta.psalmi urn:cts:greekLit:tlg0527.tlg027.1st1K-grc1.41.12>	ἵνα τί περίλυπος εἶ, ἡ ψυχή, καὶ ἵνα τί συνταράσσεις με; ἔλπισον ἐπὶ τὸν θεόν, ὅτι ἐξομολογήσομαι αὐτῷ· ἡ σωτηρία τοῦ προσώπου μου ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.42.1>	Κρῖνόν με, ὁ θεός, καὶ δίκασον τὴν δίκην μου ἐξ ἔθνους οὐχ ὁσίου· ἀπὸ ἀνθρώπου ἀδίκου και δολίου ῥῦσαί με.
<septuaginta.psalmi urn:cts:greekLit:tlg0527.tlg027.1st1K-grc1.42.2>	ὅτι σὺ εἶ ὁ θεὸς κραταίωμά μου· ἵνα τί ἀπώσω με ; καὶ ἵνα τί σκυθρωπάζων πορεύομαι ἐν τῷ ἐκθλίβειν τὸν ἐχθρόν μου;
<septuaginta.psalmi urn:cts:greekLit:tlg0527.tlg027.1st1K-grc1.42.3>	ἐξαπόστειλον τὸ φῶς σου καὶ τὴν ἀλήθειάν σου· αὐτά με ὡδήγησαν καὶ ἤγαγόν με εἰς ὄρος ἅγιόν σου καὶ εἰς τὰ σκηνώματά σου.
<septuaginta.psalmi urn:cts:greekLit:tlg0527.tlg027.1st1K-grc1.42.4>	καὶ εἰσελεύσομαι πρὸς τὸ θυσιαστήριον τοῦ θεοῦ, πρὸς τὸν θεὸν τὸν εὐφραίνοντα τὴν νεότητά μου· ἐξομολογήσομαί σοι, Κύριε ὁ θεός μου, ἐν κιθάρᾳ.
<septuaginta.psalmi urn:cts:greekLit:tlg0527.tlg027.1st1K-grc1.42.5>	ἵνα τί περίλυπος εἶ, ψυχή, καὶ ἴνα τί συνταράσσεις με; ἔλπισον ἐπὶ τὸν θεόν, ὅτι ἐξομολογήσομαι αὐτῷ· σωτήριον τοῦ προσώπου μου ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.43.1>	Εἰς τὸ τέλος· τοῖς υἱοῖς Κόρε εἰς σύνεσιν ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.43.2>	Ὁ θεός, ἐν τοῖς ὠσὶν ἡμῶν ἠκούσαμεν, οἱ πατέρες ἡμῶν ἀνήγγειλαν ἡμῖν, ἔργον ὃ εἰργάσω ἐν ταῖς ἡμέραις αὐτῶν, ἐν ἡμέραις ἀρχαίαις.
<septuaginta.psalmi urn:cts:greekLit:tlg0527.tlg027.1st1K-grc1.43.3>	ἡ χείρ σου ἔθνη ἐξωλόθρευσεν, καὶ κατεφύτευσας αὐτούς, ἐκάκωσας λαοὺς καὶ ἐξέβαλες αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.43.4>	οὐ γὰρ ἐν τῇ ῥομφαίᾳ αὐτῶν ἐκληρονόμησαν γῆν. καὶ ὁ βραχίων αὐτῶν οὐκ ἔσωσεν αὐτούς· ἀλλ᾿ ἡ δεξιά σου καὶ ὁ βραχίων σου καὶ ὁ φωτισμὸς τοῦ προσώπου σου, ὅτι εὐδόκησας ἐν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.43.5>	σὺ εἶ αὐτὸς ὁ βασιλεύς μου καὶ ὁ θεός μου, ὁ ἐντελλόμενος τὰς σωτηρίας Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.43.6>	ἐν σοὶ τοὺς ἐχθροὺς ἡμῶν κερατιοῦμεν, καὶ ἐν τῷ ὀνόματί σου ἐξουθενώσομεν τοὺς ἐπανιστανομένους ἡμῖν.
<septuaginta.psalmi urn:cts:greekLit:tlg0527.tlg027.1st1K-grc1.43.7>	οὐ γὰρ ἐπὶ τῷ τόξῳ μου ἐλπιῶ, καὶ ἡ ῥομφαία μου οὐ σώσει με·
<septuaginta.psalmi urn:cts:greekLit:tlg0527.tlg027.1st1K-grc1.43.9>	ἐν τῷ θεῷ ἐπαινεσθησόμεθα ὅλην τὴν ἡμέραν, καὶ ἐν τῷ ὀνόματί σου ἐξομολογησόμεθα εἰς τὸν αἰῶνα. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.43.10>	νυνὶ δὲ ἀπώσω καὶ κατῄσχυνας ἡμᾶς, καὶ οὐκ ἐξελεύσῃ ἐν ταῖς δυνάμεσιν ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.43.11>	ἀπέστρεψας ἡμᾶς εἰς τὰ ὀπίσω παρὰ τοὺς ἐχθροὺς ἡμῶν. καὶ οἱ μισοῦντες ἡμᾶς διήρπαζον ἑαυτοῖς·
<septuaginta.psalmi urn:cts:greekLit:tlg0527.tlg027.1st1K-grc1.43.12>	ἔδωκας ἡμᾶς ὡς πρόβατα βρώσεως, καὶ ἐν τοῖς ἔθνεσιν διέσπειρας ἡμᾶς·
<septuaginta.psalmi urn:cts:greekLit:tlg0527.tlg027.1st1K-grc1.43.13>	ἀπέδου τὸν λαόν σου ἄνευ τιμῆς, καὶ οὐκ ἣν πλῆθος ἐν τοῖς ἀλαλάγμασιν αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.43.14>	ἔθου ἡμᾶς ὄνειδος τοῖς γείτοσιν ἡμῶν, μυκτηρισμὸν καὶ καταγέλωτα τοῖς κύκλῳ ἡμῶν·
<septuaginta.psalmi urn:cts:greekLit:tlg0527.tlg027.1st1K-grc1.43.15>	ἔθου ἡμᾶς εἰς παραβολὴν ἐν τοῖς ἔθνεσιν, κίνησιν κεφαλῆς ἐν τοῖς λαοῖς.
<septuaginta.psalmi urn:cts:greekLit:tlg0527.tlg027.1st1K-grc1.43.16>	ὅλην τὴν ἡμέραν ἡ ἐντροπὴ μου κατεναντίον μού ἐστιν, καὶ ἡ αἰσχύνη τοῦ προσώπου μου ἐκάλυψέν με,
<septuaginta.psalmi urn:cts:greekLit:tlg0527.tlg027.1st1K-grc1.43.17>	ἀπὸ φωνῆς ὀνειδίζοντος καὶ παραλαλοῦντος, ἀπὸ προσώπου ἐχθροῦ καὶ ἐκδιώκοντος.
<septuaginta.psalmi urn:cts:greekLit:tlg0527.tlg027.1st1K-grc1.43.18>	ταῦτα πάντα ἦλθεν ἐφʼ ἡμᾶς, καὶ οὐκ ἐπελαθόμεθά σου. καὶ οὐκ ἠδικήσαμεν ἐν διαθήκῃ σου·
<septuaginta.psalmi urn:cts:greekLit:tlg0527.tlg027.1st1K-grc1.43.19>	καὶ οὐκ ἀπέστη εἰς τὰ ὀπίσω ἡ καρδία ἡμῶν, καὶ ἐξέκλινας τοὺς τρίβους ἡμῶν ἀπὸ τῆς ὁδοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.43.20>	ὄτι ἐταπείνωσας ἡμᾶς ἐν τόπῳ κακώσεως, καὶ ἐπεκάλυψεν ἡμᾶς σκιὰ θανάτου.
<septuaginta.psalmi urn:cts:greekLit:tlg0527.tlg027.1st1K-grc1.43.21>	εἰ ἐπελαθόμεθα τοῦ ὀνόματος τοῦ θεοῦ ἡμῶν, καὶ εἰ διεπετάσαμεν χεῖρας ἡμῶν πρὸς θεὸν ἀλλότριον.
<septuaginta.psalmi urn:cts:greekLit:tlg0527.tlg027.1st1K-grc1.43.22>	οὐχὶ ὁ θεὸς ἐκζητήσει ταῦτα; αὐτὸς γὰρ γινώσκει τὰ κρύφια τῆς καρδίας.
<septuaginta.psalmi urn:cts:greekLit:tlg0527.tlg027.1st1K-grc1.43.23>	ὅτι ἕνεκα σοῦ θανατούμεθα ὅλην τὴν ἡμέραν, ἐλογίσθημεν ὡς πρόβατα σφαγῆς.
<septuaginta.psalmi urn:cts:greekLit:tlg0527.tlg027.1st1K-grc1.43.24>	ἐξεγέρθητι· ἵνα τί ὑπνοῖς, κύριε ἀνάστηθι καὶ μὴ ἀπώσῃ εἰς τέλος.
<septuaginta.psalmi urn:cts:greekLit:tlg0527.tlg027.1st1K-grc1.43.25>	ἵνα τί τὸ πρόσωπόν σου ἀποστρέφεις ἐπιλανθάνῃ τῆς πτωχίας ἡμῶν καὶ τῆς θλίψεως ἡμῶν
<septuaginta.psalmi urn:cts:greekLit:tlg0527.tlg027.1st1K-grc1.43.26>	ὅτι ἐταπεινώθη εἰς χοῦν ἡ ψυχὴ ἡμῶν, ἐκολλήθη εἰς γῆν ἡ γαστὴρ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.43.27>	ἀνάστα, Κύριε, βοήθησον ἡμῖν καὶ λύτρωσαι ἡμᾶς ἕνεκεν τοῦ ὀνόματός σου.
<septuaginta.psalmi urn:cts:greekLit:tlg0527.tlg027.1st1K-grc1.44.1>	Εἰς τὸ τέλος, ὑπὲρ τῶν ἀλλοιωθησομένων· τοῖς υἱοῖς Κόρε εἰς σύνεσιν· ᾠδὴ ὑπὲρ τοῦ ἀγαπητοῦ.
<septuaginta.psalmi urn:cts:greekLit:tlg0527.tlg027.1st1K-grc1.44.2>	Ἐξηρεύξατο ἡ καρδία μου λόγον ἀγαθόν, λέγω ἐγὼ τὰ ἔργα μου τῷ βασιλεῖ ἡ γλῶσσά μου κάλαμος γραμματέως ὀξυγράφου.
<septuaginta.psalmi urn:cts:greekLit:tlg0527.tlg027.1st1K-grc1.44.3>	ὡραῖος κάλλει παρὰ τοὺς υἱοὺς τῶν ἀνθρώπων, ἐξεχύθη ἡ χάρις ἐν χείλεσίν σου· διὰ τοῦτο εὐλόγησέν σε ὁ θεὸς εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.44.4>	περιζώσαι τὴν ῥομφαίαν σου ἐπὶ τὸν μηρόν σου, Δυνατέ, τῇ ὡραιότητί σου καὶ τῷ κάλλει σου,
<septuaginta.psalmi urn:cts:greekLit:tlg0527.tlg027.1st1K-grc1.44.5>	καὶ ἔντεινον, καὶ κατευοδοῦ καὶ βασίλευε ἕνεκεν ἀληθείας καὶ πραύτητος καὶ δικαιοσύνης, καὶ ὁδηγήσει σε θαυμαστῶς ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.44.6>	τὰ βέλη σου ἠκονημένα, Δυνατέ· λαοὶ ὑποκάτω σου πεσοῦνται ἐν καρδίᾳ τῶν ἐχθρῶν τοῦ βασιλέως.
<septuaginta.psalmi urn:cts:greekLit:tlg0527.tlg027.1st1K-grc1.44.7>	ὁ θρόνος σου, ὁ θεός, εἰς αἰῶνα αἰῶνος, ῥάβδος εὐθύτητος ἡ ῥάβδος τῆς βασιλείας σου.
<septuaginta.psalmi urn:cts:greekLit:tlg0527.tlg027.1st1K-grc1.44.8>	ἠγάπησας δικαιοσύνην καὶ ἐμἱσησας ἀνομίαν· διὰ τοῦτο ἔχρισέν σε ὁ θεός, ὁ θεός σου, ἔλαιον ἀγαλλιάσεως παρὰ τοὺς μετόχους σου.
<septuaginta.psalmi urn:cts:greekLit:tlg0527.tlg027.1st1K-grc1.44.9>	σμύρνα καὶ στακτὴ καὶ κασία ἀπὸ τῶν ἱματίων σου, ἀπὸ βάρεων ἐλεφαντίνων, ἐξ ὧν ηὔφρανάν σε.
<septuaginta.psalmi urn:cts:greekLit:tlg0527.tlg027.1st1K-grc1.44.10>	θυγατέρες βασιλέων ἐν τῇ τιμῇ σου· παρέστη ἡ βασίλισσα ἐκ δεξιῶν σου, ἐν ἱματισμῷ διαχρύσῳ περιβεβλημένη πεποικιλμένη.
<septuaginta.psalmi urn:cts:greekLit:tlg0527.tlg027.1st1K-grc1.44.11>	ἄκουσον, θύγατερ, καὶ ἴδε καὶ κλῖνον τὸ οὗς σου, καὶ ἐπιλάθου τοῦ λαοῦ σου καὶ τοῦ οἴκου τοῦ πατρός σου·
<septuaginta.psalmi urn:cts:greekLit:tlg0527.tlg027.1st1K-grc1.44.12>	ὅτι ἐπεθύμησεν ὁ βασιλεὺς τοῦ κάλλους σου, ὅτι αὐτός ἐστιν ὁ κύριός σου.
<septuaginta.psalmi urn:cts:greekLit:tlg0527.tlg027.1st1K-grc1.44.13>	καὶ προσκυνήσουσιν αὐτῷ θυγατέρες Τύρου ἐν δώροις. τὸ πρόσωπόν σου λιτανεύσουσιν οἱ πλούσιοι τοῦ λαοῦ τῆς
<septuaginta.psalmi urn:cts:greekLit:tlg0527.tlg027.1st1K-grc1.44.14>	πᾶσα ἡ δόξα αὐτῆς θυγατρὸς βασιλέως Ἑσεβών· ἐν κροσωτοῖς χρυσοῖς περιβεβλημένη πεποικιλμένη.
<septuaginta.psalmi urn:cts:greekLit:tlg0527.tlg027.1st1K-grc1.44.15>	ἀπενεχθήσονται τῷ βασιλεῖ παρθένοι ὀπίσω αὐτῆς, αἱ πλησίον αὐτῆς ἀπενεχθήσονταί σοι·
<septuaginta.psalmi urn:cts:greekLit:tlg0527.tlg027.1st1K-grc1.44.16>	ἀπενεχθήσονται ἐν εὐφροσύνῃ καὶ ἀγαλλιάσει, ἀχθήσονται εἰς ναὸν βασιλέως.
<septuaginta.psalmi urn:cts:greekLit:tlg0527.tlg027.1st1K-grc1.44.17>	ἀντὶ τῶν πατέρων σου ἐγεννήθησάν σοι υἱοί· καταστήσεις αὐτοὺς ἄρχοντας ἐπὶ πᾶσαν τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.44.18>	μνησθήσονται τοῦ ὀνόματός σου ἐν πάσῃ γενεᾷ καὶ γενεᾷ· διὰ τοῦτο λαοὶ ἐξομολογήσονταί σοι εἰς τὸν αἰῶνα καὶ εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.45.1>	Εἰς τὸ τέλος· ὑπὲρ τῶν υἱῶν Κόρε, ὑπὲρ τῶν κρυφίων ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.45.2>	Ὁ θεὸς ἡμῶν καταφυγὴ καὶ δύναμις. βοηθὸς ἐν θλίψεσιν ταῖς εὑρούσαις ἡμᾶς σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.45.3>	διὰ τοῦτο οὐ φοβηθησόμεθα ἐν τῷ ταράσσεσθαι τὴν γῆν καὶ μετατίθεσθαι ὄρη ἐν καρδίαις θαλασσῶν.
<septuaginta.psalmi urn:cts:greekLit:tlg0527.tlg027.1st1K-grc1.45.4>	ἤχησαν καὶ ἐταράχθησαν τὰ ὕδατα αὐτῶν, ἐταράχθησαν τὰ ὄρη ἐν τῇ κραταιότητι αὐτοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.45.5>	τοῦ ποταμοῦ τὰ ὁρμήματα εὐφραίνουσιν τὴν πόλιν τοῦ θεοῦ· ἡγίασεν τὸ σκήνωμα αὐτοῦ ὁ ὕψιστος.
<septuaginta.psalmi urn:cts:greekLit:tlg0527.tlg027.1st1K-grc1.45.6>	ὁ θεὸς ἐν μέσῳ αὐτῆς, οὐ σαλευθήσεται βοηθήσει αὐτῇ ὁ θεὸς τῷ προσώπῳ.
<septuaginta.psalmi urn:cts:greekLit:tlg0527.tlg027.1st1K-grc1.45.7>	ἐταράχθησαν ἔθνη, ἔκλιναν βασιλεῖαι· ἔδωκεν φωνὴν αὐτοῦ, ἐσαλεύθη ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.45.8>	Κύριος τῶν δυνάμεων μεθʼ ἡμῶν, ἀντιλήμπτωρ ἡμῶν ὁ θεὸς Ἰακώβ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.45.9>	δεῦτε, ἴδετε τὰ ἔργα Κυρίου, ἂ ἔθετο τέρατα ἐπὶ τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.45.10>	ἀνταναιρῶν πολέμους μέχρι τῶν περάτων τῆς γῆς. τόξον συντρίψει καὶ συνκλάσει ὅπλον, καὶ θυρεοὺς κατακαύσει ἐν πυρί.
<septuaginta.psalmi urn:cts:greekLit:tlg0527.tlg027.1st1K-grc1.45.11>	σχολάσατε, καὶ γνῶτε ὅτι ἐγὼ εἰμι ὁ θεός· ὑψωθήσομαι ἐν τοῖς ἔθνεσιν, ὑψωθήσομαι ἐν τῇ γῇ.
<septuaginta.psalmi urn:cts:greekLit:tlg0527.tlg027.1st1K-grc1.45.12>	Κύριος τῶν δυνάμεων μεθʼ ἡμῶν, ἀντιλήμπτωρ ἡμῶν ὁ θεὸς Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.46.1>	Εἰς τὸ τέλος· ὑπερ τῶν υἱῶν Κόρε ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.46.2>	ΙΙάντα τὰ ἔθνη κροτήσατε χεῖρας. ἀλαλάξατε τῷ θεῷ ἐν φωνῇ ἀγαλλιάσεως.
<septuaginta.psalmi urn:cts:greekLit:tlg0527.tlg027.1st1K-grc1.46.3>	ὅτι Κύριος Ὕψιστος φοβερός. βασιλεὺς μέγας ἐπὶ πᾶσαν τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.46.4>	ὑπέταξεν λαοὺς ἡμῖν, καὶ ἔθνη ὑπὸ τοὺς πόδας ἡμῶν·
<septuaginta.psalmi urn:cts:greekLit:tlg0527.tlg027.1st1K-grc1.46.5>	ἐξελέξατο ἡμῖν τὴν κληρονομίαν αὐτοῦ, τὴν καλλονὴν Ἰακὼβ ἣν ἠγάπησεν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.46.6>	ἀνέβη ὁ θεὸς ἐν ἀλαλαγμῷ, Κύριος ἐν φωνῇ σάλπιγγος.
<septuaginta.psalmi urn:cts:greekLit:tlg0527.tlg027.1st1K-grc1.46.7>	ψάλατε τῷ θεῷ ἡμῶν, ψάλατε· ψάλατε τῷ βασιλεῖ ἡμῶν, ψάλατε·
<septuaginta.psalmi urn:cts:greekLit:tlg0527.tlg027.1st1K-grc1.46.8>	ὅτι βασιλεὺς πάσης τῆς γῆς ὁ θεός, ψάλατε συνετῶς.
<septuaginta.psalmi urn:cts:greekLit:tlg0527.tlg027.1st1K-grc1.46.9>	ἐβασίλευσεν ὁ θεὸς ἐπὶ τὰ ἔθνη, ὁ θεὸς κάθηται ἐπὶ θρόνου ἁγίου αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.46.10>	ἄρχοντες λαῶν συνήχθησαν μετὰ τοῦ θεοῦ Ἀβραάμ, ὅτι τοῦ θεοῦ οἱ κραταιοὶ τῆς γῆς σφόδρα ἐπήρθησαν.
<septuaginta.psalmi urn:cts:greekLit:tlg0527.tlg027.1st1K-grc1.47.1>	Ψαλμὸς ᾡδῆς τοῖς υἱοῖα Κόρε, δευτέρᾳ σαββάτου.
<septuaginta.psalmi urn:cts:greekLit:tlg0527.tlg027.1st1K-grc1.47.2>	Μέγας Κύριος καὶ αἰνετὸς σφόδρα ἐν πόλει τοῦ θεοῦ ἡμῶν, ὄρει ἁγίῳ αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.47.3>	εὐρίζῳ ἀγαλλιάματι πάσης τῆς γῆς· ὄρη Σιών, τὰ πλευρὰ τοῦ βορρᾶ, ἡ πόλις τοῦ βασιλέως τοῦ μεγάλου.
<septuaginta.psalmi urn:cts:greekLit:tlg0527.tlg027.1st1K-grc1.47.4>	ὁ θεὸς ἐν ταῖς βάρεσιν αὐτῆς γινώσκεται, ὅταν ἀντιλαμβάνηται αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.47.5>	ὅτι ἰδοὺ οἱ βασιλεῖς συνήχθησαν, ἤλθοσαν ἐπὶ τὸ αὐτό·
<septuaginta.psalmi urn:cts:greekLit:tlg0527.tlg027.1st1K-grc1.47.6>	αὐτοὶ ἰδόντες οὕτως ἐθαύμασαν, ἐταράχθησαν, ἐσαλεύθησαν· τρόμος ἐπελάβετο αὐτῶν, ἐκεῖ ὠδῖνες ὡς τικτούσης.
<septuaginta.psalmi urn:cts:greekLit:tlg0527.tlg027.1st1K-grc1.47.8>	ἐν πνεύματι βιαίῳ συντρίψεις πλοῖα Θαρσείς.
<septuaginta.psalmi urn:cts:greekLit:tlg0527.tlg027.1st1K-grc1.47.9>	καθάπερ ἠκούσαμεν, οὕτως εἴδομεν ἐν πόλει Κυρίου τῶν δυνάμεων, ἐν πόλει τοῦ θεοῦ ἡμῶν· ὁ θεὸς ἐθεμελίωσεν αὐτὴν εἰς τὸν αἰῶνα. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.47.10>	ὑπελάβομεν, ὁ θεός, τὸ ἔλεός σου ἐν μέσῳ τοῦ λαοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.47.11>	κατὰ τὸ ὄνομά σου, ὁ θεός, οὕτως καὶ ἡ αἴνεσίς σου ἐπὶ τὰ πέρατα τῆς γῆς· δικαιοσύνης πλήρης ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.47.12>	εὐφρανθήτω τὸ ὄρος Σιῶν, ἀγαλλιάσθωσαν αἱ θυγατέρες τῆς Ἰουδαίας ἕνεκα τῶν κριμάτων σου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.47.13>	κυκλώσατε Σιὼν καὶ περιβάλετε αὐτὴν, διηγήσασθε ἐν τοῖς πύργοις αὐτῆς·
<septuaginta.psalmi urn:cts:greekLit:tlg0527.tlg027.1st1K-grc1.47.14>	θέοθε τὰς καρδίας ὑμῶν εἰς τὴν δύναμιν αὐτῆς, καὶ καταδιέλεσθε τὰς βάρεις αὐτῆς, ὅπως ἂν διηγήσησθε εἰς γενεὰν ἑτέραν.
<septuaginta.psalmi urn:cts:greekLit:tlg0527.tlg027.1st1K-grc1.47.15>	ὅτι οὗτός ἐστιν ὁ θεὸς ἡμῶν εἰς τὸν αἰῶνα καὶ εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.48.1>	Εἰς τὸ τέλος· τοῖς υἱοῖς Κόρε ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.48.2>	Ἀκούσατε ταῦτα, πάντα τὰ ἔθνη, ἐυωτίσασθε, πάντες οἱ κατοικοῦντες τὴν οἰκουμένην,
<septuaginta.psalmi urn:cts:greekLit:tlg0527.tlg027.1st1K-grc1.48.3>	οἴ τε γηγενεῖς καὶ οἱ υἱοὶ τῶν ἀνθρώπων, ἐπὶ τὸ αὐτὸ πλούσιος καὶ πένης.
<septuaginta.psalmi urn:cts:greekLit:tlg0527.tlg027.1st1K-grc1.48.4>	τὸ στόμα μου λαλήσει σοφίαν, καὶ ἡ μελέτη τῆς καρδίας μου σύνεσιν.
<septuaginta.psalmi urn:cts:greekLit:tlg0527.tlg027.1st1K-grc1.48.5>	κλινῶ εἰς παραβολὴν τὸ οὖς μου, ἀνοίξω ἐν ψαλτηρίῳ τὸ πρόβλημά μου.
<septuaginta.psalmi urn:cts:greekLit:tlg0527.tlg027.1st1K-grc1.48.6>	ἵνα τί φοβοῦμαι ἐν ἡμέρᾳ πονηρᾷ; ἡ ἀνομία τῆς πτέρνης μου κυκλώσει με,
<septuaginta.psalmi urn:cts:greekLit:tlg0527.tlg027.1st1K-grc1.48.7>	οἱ πεποιθότες ἐπὶ τῇ δυνάμει αὐτῶν καὶ ἐπὶ τῷ πλήθει τοῦ πλούτου αὐτῶν καυχώμενοι.
<septuaginta.psalmi urn:cts:greekLit:tlg0527.tlg027.1st1K-grc1.48.8>	ἀδελφὸς οὐ λυτροῦται λυτρώσεται ἄνθρωπος; οὐ δώσει τῷ θεῷ ἐξίλασμα αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.48.9>	καὶ τὴν τιμὴν τῆς λυτρώσεως τῆς ψυχῆς αὐτοῦ· καὶ ἐκοπίασεν εἰς τὸν αἰῶνα,
<septuaginta.psalmi urn:cts:greekLit:tlg0527.tlg027.1st1K-grc1.48.10>	καὶ ζήσεται εἰς τέλος, ὅτι οὐκ ὄψεται καταφθοράν,
<septuaginta.psalmi urn:cts:greekLit:tlg0527.tlg027.1st1K-grc1.48.11>	ὅταν ἴδῃ σοφοὺς ἀποθνήσκουτας. ἐπὶ τὸ αὐτὸ ἄνους καὶ ἄφρων ἀπολοῦνται, καὶ καταλείψουσιν ἀλλοτρίοις τὸν πλοῦτον αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.48.12>	καὶ οἱ τάφοι αὐτῶν οἰκίαι αὐτῶν εἰς τὸν αἰῶνα, σκηνώματα αὐτῶν εἰς γενεὰν καὶ γενεάν· ἐπεκαλέσαντο τὰ ὀνόματα αὐτῶν ἐπὶ τῶν γαιῶν αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.48.13>	καὶ ἄνθρωπος ἐν τιμῇ ὢν οὐ συνῆκεν· παρασυνεβλήθη τοῖς κτήνεσιν τοῖς ἀνοήτοις καὶ ὡμοιώθη αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.48.14>	αὕτη ἡ ὁδὸς αὐτῶν σκάνδαλον αὐτοῖς, καὶ μετὰ ταῦτα ἐν τῷ στόματι αὐτῶν εὐλογήσουσιν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.48.15>	ὡς πρόβατα ἐν ἅδῃ ἔθεντο, θάνατος ποιμαίνει αὐτούς· καὶ κατακυριεύσουσιν αὐτῶν οἱ εὐθεῖς τὸ πρωί, καὶ ἡ βοήθεια αὐτῶν παλαιωθήσεται ἐν τῷ ᾅδῃ ἐκ τῆς δόξης αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.48.16>	πλὴν ὁ θεὸς λυτρώσεται τὴν ψυχήν μου ἐκ χειρὸς ᾅδου, ὅταν λαμβάνῃ με. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.48.17>	μὴ φοβοῦ ὅταν πλουτήσῃ ἄνθρωπος. καὶ ὅταν πληθυνθῇ ἡ δόξα τοῦ οἴκου αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.48.18>	ὅτὶ οὐκ ἐν τῷ ἀποθνήσκειν αὐτὸν λήμψεται τὰ πάντα. οὐδὲ συνκαταβήσεται αὐτῷ ἡ δόξα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.48.19>	ὅτι ἡ ψυχὴ αὐτοῦ ἐν τῇ ζωῇ αὐτοῦ εὐλογηθήσεται. ἐξομολογήσεταί σοι ὅταν ἀγαθύνῃς αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.48.20>	εἰσελεύσεται ἕως γενεᾶς πατέρων αὐτοῦ, ἕως αἰῶνος οὐκ ὄψεται φῶς.
<septuaginta.psalmi urn:cts:greekLit:tlg0527.tlg027.1st1K-grc1.48.21>	ἄνθρωπος ἐν τιμῇ ὧν οὐ συνῆκεν, παρασυνεβλήθη τοῖς κτήνεσιν τοῖς ἀνοήτοις καὶ ὡμοιώθη αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.49.1>	Θεὸς θεῶν Κύριος ἐλάλησεν καὶ ἐκάλεσεν τὴν γῆν ἀπὸ ἀνατολῶν ἡλίου καὶ μέχρι δυσμῶν·
<septuaginta.psalmi urn:cts:greekLit:tlg0527.tlg027.1st1K-grc1.49.2>	ἐκ Σιὼν ἡ εὐπρεπία τῆς ὡραιότητος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.49.3>	ὁ θεὸς ἐμφανῶς ἤξει, ὁ θεὸς ἡμῶν, καὶ οὐ παρασιωπήσεται πῦρ ἐναντίον αὐτοῦ καυθήσεται, καὶ κύκλῳ αὐτοῦ καταιγὶς σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.49.4>	προσκαλέσεται τὸν οὐρανὸν ἄνω καὶ τὴν γῆν, διακρῖναι τὸν λαὸν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.49.5>	συναγάγετε αὐτῷ τοὺς ὁσίους αὐτοῦ, τοὺς διατιθεμένους τὴν διαθήκην αὐτοῦ ἐπὶ θυσίαις.
<septuaginta.psalmi urn:cts:greekLit:tlg0527.tlg027.1st1K-grc1.49.6>	καὶ ἀναγγελοῦσιν οἱ οὐρανοὶ τὴν δικαιοσύνην αὐτοῦ, ὅτι θεὸς κριτής ἐστιν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.49.7>	ἄκουσον, λαός μου, καὶ λαλήσω σοι· Ἰσραήλ, καὶ διαμαρτύρομαί σοι· ὁ θεὸς ὁ θεός σού εἰμι ἐγώ.
<septuaginta.psalmi urn:cts:greekLit:tlg0527.tlg027.1st1K-grc1.49.8>	οὐκ ἐπὶ ταῖς θυσίαις σου ἐλέγξω σε, διάψαλμα. τὰ δὲ ὁλοκαυτώματά σου ἐνώπιόν μού ἐστιν διὰ παντός·
<septuaginta.psalmi urn:cts:greekLit:tlg0527.tlg027.1st1K-grc1.49.9>	οὐ δέξομαι ἐκ τοῦ οἴκου σου μόσχους. οὐδὲ ἐκ τῶν ποιμνίων σου χιμάρους.
<septuaginta.psalmi urn:cts:greekLit:tlg0527.tlg027.1st1K-grc1.49.10>	ὅτι ἐμά ἐστιν πάντα τὰ θηρία τοῦ δρυμοῦ, κτήνη ἐν τοῖς ὄρεσιν καὶ βόες·
<septuaginta.psalmi urn:cts:greekLit:tlg0527.tlg027.1st1K-grc1.49.11>	ἔγνωκα πάντα τὰ πετεινὰ τοῦ οὐρανοῦ, καὶ ὡραιότης ἀγροῦ μετʼ ἐμοῦ ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.49.12>	ἐὰν πεινάσω, οὐ μή σοι εἵπω· ἐμὴ γάρ ἐστιν ἡ οἰκουμένη καὶ τὸ πλήρωμα αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.49.13>	μὴ φάγομαι κρέα ταύρων ἢ αἷμα τράγων πίομαι;
<septuaginta.psalmi urn:cts:greekLit:tlg0527.tlg027.1st1K-grc1.49.14>	θῦσον τῷ θεῷ θυσίαν αἰνέσεως, καὶ ἀπόδος τῷ ὑψίστῳ τὰς εὐχάς σου·
<septuaginta.psalmi urn:cts:greekLit:tlg0527.tlg027.1st1K-grc1.49.15>	καὶ ἐπικάλεσαί με ἐν ἡμέρᾳ θλίψεως, καὶ ἐξελοῦμαί σε, καὶ δοξάσεις με. διάψαλμα. δοξάσεις με.
<septuaginta.psalmi urn:cts:greekLit:tlg0527.tlg027.1st1K-grc1.49.16>	τῷ δὲ ἁμαρτωλῷ εἶπεν ὁ θεός Ἵνα τί σὺ διηγῇ τὰ δικαιώματά μου. καὶ ἀναλαμβάνεις τὴν διαθήκην μου διὰ στόματός σου;
<septuaginta.psalmi urn:cts:greekLit:tlg0527.tlg027.1st1K-grc1.49.17>	σῦ δὲ ἐμίσησας παιδίαν, καὶ ἐξέβαλλες τοὺς λόγους μου εἰς τὰ ὀπίσω.
<septuaginta.psalmi urn:cts:greekLit:tlg0527.tlg027.1st1K-grc1.49.18>	εἰ ἐθεώρεις κλέπτην, συνέτρεχες αὐτῷ, καὶ μετὰ μοιχῶν τὴν μερίδα σου ἐτίθεις·
<septuaginta.psalmi urn:cts:greekLit:tlg0527.tlg027.1st1K-grc1.49.19>	τὸ στόμα σου ἐπλεόνασεν κακίαν, καὶ ἡ γλῶσσά σου περιέπλεκεν δολιοτητα·¶
<septuaginta.psalmi urn:cts:greekLit:tlg0527.tlg027.1st1K-grc1.49.20>	καθήμενος κατὰ τοῦ ἀδελφοῦ σου κατελάλεις, καὶ κατὰ τοῦ υἱοῦ τῆς μητρός σου ἐτίθεις σκάνδαλον.
<septuaginta.psalmi urn:cts:greekLit:tlg0527.tlg027.1st1K-grc1.49.21>	ταῦτα ἐποίησας καὶ ἐσίγησα, ὑπέλαβες ἀνομίαν ὅτι ἔσομαί σοι ὅμοιος· ἐλέγξω σε καὶ παραστήσω κατὰ πρόσωπόν σου.
<septuaginta.psalmi urn:cts:greekLit:tlg0527.tlg027.1st1K-grc1.49.22>	σύνετε δὴ ταῦτα, οἱ ἐπιλανθανόμενοι τοῦ θεοῦ, μή ποτε ἁρπάσῃ, καὶ μὴ ᾖ ὁ ῥυόμενος.
<septuaginta.psalmi urn:cts:greekLit:tlg0527.tlg027.1st1K-grc1.49.23>	θυσία αἰνέσεως δοξάσει με, καὶ ἐκεῖ ὁδὸς ᾗ δείξω αὐτῷ τὸ σωτήριον τοῦ θεοῦ.
<septuaginta.psalmi urn:cts:greekLit:tlg0527.tlg027.1st1K-grc1.50.1>	Εἰς τὸ τέλος· ψαλμὸς τῷ Δαυείδ,
<septuaginta.psalmi urn:cts:greekLit:tlg0527.tlg027.1st1K-grc1.50.2>	ἐν τῷ ἐλθεῖν πρὸς αὐτὸν Ναθὰν τὸν προφήτην, ἡνίκα εἰσῆλθεν πρὸς Βηρσάβεε.
<septuaginta.psalmi urn:cts:greekLit:tlg0527.tlg027.1st1K-grc1.50.3>	Ἐλέησόν με, ὁ θεός, κατὰ τὸ μέγα ἔλεός σου, καὶ κατὰ τὸ πλῆθος τῶν οἰκτιρμῶν σου ἐξάλειψον τὸ ἀνόμημά μου·
<septuaginta.psalmi urn:cts:greekLit:tlg0527.tlg027.1st1K-grc1.50.4>	ἐπὶ πλεῖον πλῦνόν με ἀπὸ τῆς ἀνομίας μου, καὶ ἀπὸ τῆς ἁμαρτίας μου καθάρισόν με.
<septuaginta.psalmi urn:cts:greekLit:tlg0527.tlg027.1st1K-grc1.50.5>	ὅτι τὴν ἀνομίαν μου ἐγὼ γινώσκω, καὶ ἡ ἁμαρτία μου ἐνώπιόν μού ἐστιν διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.50.6>	σοὶ μόνῳ ἥμαρτον, καὶ τὸ πονηρὰν ἐνώπιον σοῦ ἐποίησα· ὅπως ἂν δικαιωθῇς ἐν τοῖς λόγοις σου, καὶ νικήσῃς ἐν τῷ κρίνεσθαί σε.
<septuaginta.psalmi urn:cts:greekLit:tlg0527.tlg027.1st1K-grc1.50.7>	ἰδοὺ γὰρ ἐν ἀνομίαις συνελήμφθην, καὶ ἐν ἁμαρτίαις ἐκίσσησέν με ἡ μήτηρ μου.
<septuaginta.psalmi urn:cts:greekLit:tlg0527.tlg027.1st1K-grc1.50.8>	ἰδοὺ γὰρ ἀλήθειαν ἠγάπησας, τὰ ἄδηλα καὶ τὰ κρύφια τῆς σοφίας σου ἐδήλωσάς μοι.
<septuaginta.psalmi urn:cts:greekLit:tlg0527.tlg027.1st1K-grc1.50.9>	ῥαντιεῖς με ὑσσώπῳ καὶ καθαρισθήσομαι, πλυνεῖς με καὶ ὑπέρ χιόνα λευκανθήσομαι.
<septuaginta.psalmi urn:cts:greekLit:tlg0527.tlg027.1st1K-grc1.50.10>	ἀκουτιεῖς με ἀγαλλίασιν καὶ εὐφροσύνην· ἀγαλλιάσονται ὀστᾶ τεταπεινωμένα.
<septuaginta.psalmi urn:cts:greekLit:tlg0527.tlg027.1st1K-grc1.50.11>	ἀπόστρεψον τὸ πρόσωπόν σου ἀπὸ τῶν ἁμαρτιῶν μου. καὶ πάσας τὰς ἀνομίας μου ἐξάλειψον.
<septuaginta.psalmi urn:cts:greekLit:tlg0527.tlg027.1st1K-grc1.50.12>	καρδίαν καθαρὰν κτίσον ἐν ἐμοί, ὁ θεός, καὶ πνεῦμα εὐθὲς ἐνκαίνισον ἐν τοῖς ἐγκάτοις μου.
<septuaginta.psalmi urn:cts:greekLit:tlg0527.tlg027.1st1K-grc1.50.13>	μὴ ἀπορρίψῃς με ἀπὸ τοῦ προσώπου σου, καὶ τὸ πνεῦμα τὸ ἅγιόν σου μὴ ἀντανέλῃς ἀπʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.50.14>	ἀπόδος μοι τὴν ἀγαλλίασιν τοῦ σωτηρίου σου, καὶ πνεύματι ἡγεμονικῷ στήρισόν με.
<septuaginta.psalmi urn:cts:greekLit:tlg0527.tlg027.1st1K-grc1.50.15>	διδάξω ἀνόμους τὰς ὁδούς σου, καὶ ἀσεβεῖς ἐπὶ σὲ ἐπιστρέψουσιν.
<septuaginta.psalmi urn:cts:greekLit:tlg0527.tlg027.1st1K-grc1.50.16>	ῥῦσαί με ἐξ αἱμάτων, ὁ θεὸς ὁ θεὸς τῆς σωτηρίας μου· ἀγαλλιάσεται ἡ γλῶσσά μου τὴν δικαιοσύνην σου,
<septuaginta.psalmi urn:cts:greekLit:tlg0527.tlg027.1st1K-grc1.50.17>	κύριε. τὰ χείλη μου ἀνοίξεις, καὶ τὸ στόμα μου ἀναγγελεῖ τὴν αἴνεσίν σου.
<septuaginta.psalmi urn:cts:greekLit:tlg0527.tlg027.1st1K-grc1.50.18>	ὅτι εἰ ἠθέλησας θυσίαν, ἔδωκα ἄν· ὁλοκαυτώματα οὐκ εὐδοκήσεις.
<septuaginta.psalmi urn:cts:greekLit:tlg0527.tlg027.1st1K-grc1.50.19>	θυσία τῷ θεῷ πνεῦμα συντετριμμένον, καρδίαν συντετριμμένην καὶ τεταπεινωμένην ὁ θεὸς οὐκ ἐξ ουθενώσει.
<septuaginta.psalmi urn:cts:greekLit:tlg0527.tlg027.1st1K-grc1.50.20>	ἀγάθυνον, Κύριε, ἐν τῇ εὐδοκίᾳ σου τὴν Σιών, καὶ οἰκοδομηθήτω τὰ τείχη Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.50.21>	τότε εὐδοκήσεις θυσίαν δικαιοσύνης, ἀναφορὰν καὶ ὁλοκαυτώματα· τότε ἀνοίσουσιν ἐπὶ τὸ θυσιαστήριόν σου μόσχους.
<septuaginta.psalmi urn:cts:greekLit:tlg0527.tlg027.1st1K-grc1.51.1>	Εἰς τὸ τέλος· συέσεως τῷ Δαυείδ,
<septuaginta.psalmi urn:cts:greekLit:tlg0527.tlg027.1st1K-grc1.51.2>	ἐν τῷ ἐλθεῖν Δωὴκ τὸν Ἰδουμαῖον καὶ ἀναγγεῖλαι τῷ Σαοὺλ καὶ εἰπεῖὰ αὐτῷ Ἦλθεν Δαυεὶδ εἰς τὸν οἶκον Ἀβιμέλεχ.
<septuaginta.psalmi urn:cts:greekLit:tlg0527.tlg027.1st1K-grc1.51.3>	Τί ἐνκαυχᾷ ἐν κακίᾳ, ὁ δυνατός, ἀνομίαν ὅλην τὴν ἡμέρανς
<septuaginta.psalmi urn:cts:greekLit:tlg0527.tlg027.1st1K-grc1.51.4>	ἀδικίαν ἐλογίσατο ἡ γλῶσσά σου· ὡσεὶ ξυρὸν ἐξηκονημένον ἐποίησας δόλον.
<septuaginta.psalmi urn:cts:greekLit:tlg0527.tlg027.1st1K-grc1.51.5>	ἠγάπησας κακίαν ὑπέρ ἀγαθωσύνην, ἀδικίαν ὑπὲρ τὸ λαλῆσαι δικαιοσύνην. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.51.6>	ἠγάπησας πάντα τὰ ῥήματα καταποντισμοῦ, γλῶσσαν δολίαν.
<septuaginta.psalmi urn:cts:greekLit:tlg0527.tlg027.1st1K-grc1.51.7>	διὰ τοῦτο ὁ θεὸς καθελεῖ σε εἰς τέλος· ἐκτίλαι σε καὶ μεταναστεύσαι σε ἀπὸ σκηνώματος, καὶ τὸ ῤίζωμά σου ἐκ γῆς ζώντων. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.51.8>	καὶ ὄψονται δίκαιοι καὶ φοβηθήσονται, καὶ ἐπʼ αὐτὸν γελάσονται καὶ ἐροῦσιν
<septuaginta.psalmi urn:cts:greekLit:tlg0527.tlg027.1st1K-grc1.51.9>	Ἰδοὺ ἄνθρωπος ὃς οὐκ ἔθετο τὸν θεὸν βοηθὸν αὐτοῦ, ἀλλὰ ἐπήλπισεν ἐπὶ τὸ πλῆθος τοῦ πλούτου αὐτοῦ, καὶ ἐδυναμώθη ἐπὶ τῇ ματαιότητι αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.51.10>	ἐγὼ δὲ ὡσεὶ ἐλαία κατάκαρπος ἐν τῷ οἴκῳ τοῦ θεοῦ· ἤλπισα ἐπὶ τὸ ἔλεος τοῦ θεοῦ εἰς τὸν αἰῶνα καὶ εἰς τὸν αἰῶνα τοῦ αἰῶνος·
<septuaginta.psalmi urn:cts:greekLit:tlg0527.tlg027.1st1K-grc1.51.11>	ἐξομολογήσομαί σοι εἰς τὸν αἰῶνα, ὅτι ἐποίησας· καὶ ὑπομενῶ τὸ ὄνομά σου, ὅτι χρηστὸν ἐναντίον τῶν ὁσίων σου.
<septuaginta.psalmi urn:cts:greekLit:tlg0527.tlg027.1st1K-grc1.52.1>	Εἰς τὸ τέλος, ὑπὲρ μαελέθ· συνέσεως τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.52.2>	Εἶπεν ἄφρων ἐν καρδίᾳ αὐτοῦ Οὐκ ἔστιν θεός. διέφθειραν καὶ ἐβδελύχθησαν ἐν ἀνομίαις, οὐκ ἔστιν ὁ ποιῶν ἀγαθόν.
<septuaginta.psalmi urn:cts:greekLit:tlg0527.tlg027.1st1K-grc1.52.3>	ὁ θεὸς ἐκ τοῦ οὐρανοῦ διέκυψεν ἐπὶ τοὺς υἱοὺς τῶν ἀνθρώπων, τοῦ ἰδεῖν εἰ ἔστιν συνίων ἡ ἐκζητῶν τὸν θεόν.
<septuaginta.psalmi urn:cts:greekLit:tlg0527.tlg027.1st1K-grc1.52.4>	πάντες ἐξέκλιναν, ἄμα ἠχρεώθησαν, οὐκ ἔστιν ποιῶν ἀγαθόν, οὐκ ἔστιν ἕως ἑνός.
<septuaginta.psalmi urn:cts:greekLit:tlg0527.tlg027.1st1K-grc1.52.5>	οὐχὶ γνώσονται πάντες οἱ ἐργαζόμενοι τὴν ἀνομίαν, οἱ ἔσθοντες τὸν λαόν μου βρώσει ἄρτου; τὸν θεὸν οὐκ ἐπεκαλέσαυτο.
<septuaginta.psalmi urn:cts:greekLit:tlg0527.tlg027.1st1K-grc1.52.6>	ἐκεῖ φοβηθήσονται φόβον οὗ οὐκ ἦν φόβος, ὅτι ὁ θεὸς διεσκόρπισεν ὀστᾶ ἀνθρωπαρέσκων· κατῃσχύνθησαν, ὅτι ὁ θεὸς ἐξουδένωσεν αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.52.7>	τίς δώσει ἐκ Σιὼν τὸ σωτήριον τοῦ Ἰσραήλ; ἐν τῷ ἀποστρέψαι Κύριον τὴν αἰχμαλωσίαν τοῦ λαοῦ αὐτοῦ ἀγαλλιάσεται Ἰακὼβ καὶ εὐφρανθήσεται Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.53.1>	Εἰς τὸ τέλος, ἐν ὕμνοις· συνέσεως τῷ Δαυείδ,
<septuaginta.psalmi urn:cts:greekLit:tlg0527.tlg027.1st1K-grc1.53.2>	ἐν τῷ ἐλθεῖν τοὺς Ζειφαίους· καὶ εἶπεν τῷ Σαούλ Οὐκ ἰδοὺ Δαυεὶδ κέκρυπται παρʼ ἡμῖν;
<septuaginta.psalmi urn:cts:greekLit:tlg0527.tlg027.1st1K-grc1.53.3>	Ὁ θεός, ἐν τῷ ὀνόματί σου σῶσόν με, καὶ ἐν τῇ δυνάμει σου κρῖνόν με.
<septuaginta.psalmi urn:cts:greekLit:tlg0527.tlg027.1st1K-grc1.53.4>	ὁ θεός, εἰσάκουσον τῆς προσευχῆς μου, ἐνώτισαι τὰ ῥήματα τοῦ στόματός μου.
<septuaginta.psalmi urn:cts:greekLit:tlg0527.tlg027.1st1K-grc1.53.5>	ὅτι ἀλλότριοι ἐπανέστησαν ἐπʼ ἐμέ, καὶ κραταιοὶ ἐζήτησαν τὴν ψυχὴν μου· οὐ προέθεντο τὸν θεὸν ἐνώπιον αὐτῶν. διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.53.6>	ἰδοὺ γὰρ ὁ θεὸς βοηθεῖ μοι. καὶ ὁ κύριος ἀντιλήμπτωρ τῆς ψυχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.53.7>	ἀποστρέψει τὰ κακὰ τοῖς ἐχθροῖς μου· ἐν τῇ ἀληθείᾳ σου ἐξολόθρευσον αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.53.8>	ἑκουσίως θύσω σοι, ἐξομολογήσομαι τῷ ὀνόματί σου, ὅτι ἀγαθόν·
<septuaginta.psalmi urn:cts:greekLit:tlg0527.tlg027.1st1K-grc1.53.9>	ὅτι ἐκ πάσης θλίψεως ἐρύσω με. καὶ ἐν τοῖς ἐχθροῖς μου ἐπεῖδεν ὁ ὀφθαλμός μου.
<septuaginta.psalmi urn:cts:greekLit:tlg0527.tlg027.1st1K-grc1.54.1>	Εἰς τὸ τέλος, ἐν ϋμνοις· συνέσεως τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.54.2>	Ἐνώτισαι, ὁ θεός, τὴν προσευχὴν μου, καὶ μὴ ὑπερίδῃς τὴν δέησίν μου,
<septuaginta.psalmi urn:cts:greekLit:tlg0527.tlg027.1st1K-grc1.54.3>	πρόσχες μοι καὶ εἰσάκουσόν μου. ἐλυπήθην ἐν τῇ ἀδολεσχίᾳ μου, καὶ ἐταράχθην
<septuaginta.psalmi urn:cts:greekLit:tlg0527.tlg027.1st1K-grc1.54.4>	ἀπὸ φωνῆς ἐχθροῦ καὶ ἀπὸ θλίψεως ἁμαρτωλοῦ· ὅτι ἐξέκλιναν ἐπʼ ἐμέ ἀνομίαν, καὶ ἐν ἀργῇ ἐνεκότουν μοι.
<septuaginta.psalmi urn:cts:greekLit:tlg0527.tlg027.1st1K-grc1.54.5>	ἡ καρδία μου ἐταράχθη ἐν ἐμοί, καὶ δειλία θανάτου ἐπέπεσεν ἐπʼ ἐμέ·
<septuaginta.psalmi urn:cts:greekLit:tlg0527.tlg027.1st1K-grc1.54.7>	καὶ εἶπα Τίς δώσει μοι πτέρυγας ὡσεὶ περιστερᾶς, καὶ πετασθήσομαι καὶ καταπαύσω ;
<septuaginta.psalmi urn:cts:greekLit:tlg0527.tlg027.1st1K-grc1.54.8>	ἰδοὺ ἐμάκρυνα φυγαδεύων, καὶ ηὐλίσθην ἐν τῇ ἐρήμῳ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.54.9>	προσεδεχόμην τὸν σώζοντά με ἀπὸ ὀλιγοψυχίας καὶ
<septuaginta.psalmi urn:cts:greekLit:tlg0527.tlg027.1st1K-grc1.54.10>	καταπόντισον, κύριε, καὶ καταδίελε τὰς γλώσσας αὐτῶν, ὅτι εἶδον ἀνομίαν καὶ ἀντιλογίαν ἐν τῇ πόλει.
<septuaginta.psalmi urn:cts:greekLit:tlg0527.tlg027.1st1K-grc1.54.11>	ἡμέρας καὶ νυκτὸς κυκλώσει αὐτὴν ἐπὶ τὰ τείχη αὐτῆς, ἀνομία καὶ πόνος ἐν μέσῳ αὐτῆς
<septuaginta.psalmi urn:cts:greekLit:tlg0527.tlg027.1st1K-grc1.54.12>	καὶ ἀδικία, καὶ οὐκ ἐξέλιπεν ἐκ τῶν πλατειῶν αὐτῆς κόπος καὶ δόλος.
<septuaginta.psalmi urn:cts:greekLit:tlg0527.tlg027.1st1K-grc1.54.13>	ὅτι εἰ ἐχθρὸς ὠνείδισέν με, ὑπήνεγκα ἄν, καὶ εἰ ὁ μισῶν ἐπʼ ἐμὲ ἐμεγαλορημόνησεν. ἐκρύβην ἂν ἀπʼ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.54.14>	σὺ δέ, ἄνθρωπε ἰσόψυχε, ἡγεμών μου καὶ γνωστέ μου·
<septuaginta.psalmi urn:cts:greekLit:tlg0527.tlg027.1st1K-grc1.54.15>	ὃς ἐπὶ τὸ αὐτὸ ἐγλύκανας ἐδέσματα, ἐν τῷ οἴκῳ τοῦ θεοῦ ἐπορεύθημεν ἐν ὁμονοίᾳ.
<septuaginta.psalmi urn:cts:greekLit:tlg0527.tlg027.1st1K-grc1.54.16>	ἐλθέτω θάνατος ἐπʼ αὐτούς, καὶ καταβήτωσαν εἰς ᾅδου ζῶντες· ὅτι πονηρίαι ἐν ταῖς παροικίαις αὐτῶν ἐν μέσῳ αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.54.17>	ἐγὼ πρὸς τὸν θεὸν ἐκέκραξα, καὶ ὁ κύριος εἰσήκουσέν μου.
<septuaginta.psalmi urn:cts:greekLit:tlg0527.tlg027.1st1K-grc1.54.18>	ἑσπέρας καὶ πρωὶ καὶ μεσημβρίας διηγήσομαι ἀπαγγελῶ, καὶ εἰσακούσεται τῆς φωνῆς μου.
<septuaginta.psalmi urn:cts:greekLit:tlg0527.tlg027.1st1K-grc1.54.19>	λυτρώσεται ἐν εἰρήνῃ τὴν ψυχήν μου ἀπὸ τῶν ἐγγιζόντων μοι, ὅτι ἐν πολλοῖς ἤσαν σὺν ἐμοί.
<septuaginta.psalmi urn:cts:greekLit:tlg0527.tlg027.1st1K-grc1.54.20>	εἰσακούσεται ὁ θεὸς καὶ ταπεινώσει αὐτοὺς ὁ ὑπάρχων πρὸ τῶν αἰώνων. διάψαλμα. οὐ γάρ ἐστιν αὐτοῖς ἀντάλλαγμα, καὶ οὐκ ἐφοβήθησαν τὸν θεόν.
<septuaginta.psalmi urn:cts:greekLit:tlg0527.tlg027.1st1K-grc1.54.21>	ἐξέτεινεν τὴν χεῖρα αὐτοῦ ἐν τῷ ἀποδιδόναι· ἐβεβήλωσαν τὴν διαθήκην αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.54.22>	διεμερίσθησαν ἀπὸ ὀργῆς τοῦ προσώπου αὐτοῦ, καὶ ἤγγισεν ἡ καρδία αὐτοῦ· ἡπαλύνθησαν οἱ λόγοι αὐτοῦ ὑπέρ ἔλαιον, καὶ αὐτοί εἰσιν βολίδες.
<septuaginta.psalmi urn:cts:greekLit:tlg0527.tlg027.1st1K-grc1.54.23>	ἐπίριψον ἐπὶ Κύριον τὴν μέριμνάν σου, καὶ αὐτός σε διαθρέψει· οὐ δώσει εἰς τὸν αἰῶνα σάλον τῷ δικαίῳ.
<septuaginta.psalmi urn:cts:greekLit:tlg0527.tlg027.1st1K-grc1.54.24>	σὺ δέ, ὁ θεός, κατάξεις αὐτοὺς εἰς φρέαρ διαφθορᾶς· ἄνδρες αἱμάτων καὶ δολιότητος οὐ μὴ ἡμισεύσωσιν τὰς ἡμέρας αὐτῶν· ἐγὼ δὲ ἐλπιῶ ἐπὶ σέ, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.55.1>	Εἰς τὸ τέλος, ὑπὲρ τοῦ λαοῦ τοῦ ἀπὸ τῶν ἁγίων μεμακρυμμένου· τῷ Δαυεὶδ εἰς στηλογραφίαν, ὁπότε ἐκράτησαν αὐτὸν οἱ ἀλλόφυλοι ἐν Γέθ.
<septuaginta.psalmi urn:cts:greekLit:tlg0527.tlg027.1st1K-grc1.55.2>	Ἐλέησόν με, Κύριε, ὅτι κατεπάτησέν με ἄνθρωπος. ὅλην τὴν ἡμέραν πολεμῶν ἔθλιψέν με.
<septuaginta.psalmi urn:cts:greekLit:tlg0527.tlg027.1st1K-grc1.55.3>	κατεπάτησάν με οἱ ἐχθροί μου ὅλην τὴν ἡμέραν ἀπὸ ὕψους ἡμέρας· ὅτι πολλοὶ οἱ πολεμοῦντές με
<septuaginta.psalmi urn:cts:greekLit:tlg0527.tlg027.1st1K-grc1.55.4>	φοβηθήσονται, ἐγὼ δὲ ἐπὶ σοὶ ἐλπιῶ.
<septuaginta.psalmi urn:cts:greekLit:tlg0527.tlg027.1st1K-grc1.55.5>	ἐν τῷ θεῷ ἐπαινέσω τοὺς λόγους μου ὅλην τὴν ἡμέραν· ἐν τῷ θεῷ ἤλπισα, οὐ φοβηθήσομαι τί ποιήσει μοι σάρξ.
<septuaginta.psalmi urn:cts:greekLit:tlg0527.tlg027.1st1K-grc1.55.6>	ὅλην τὴν ἡμέραν τοὺς λόγους μου ἐβδελύσσοντο, κατʼ ἐμοῦ πάντες οἱ διαλογισμοὶ αὐτῶν εἰς κακόν.
<septuaginta.psalmi urn:cts:greekLit:tlg0527.tlg027.1st1K-grc1.55.7>	παροικήσουσιν καὶ κατακρύψουσιν· αὐτοὶ τὴν πτέρναν μου φυλάξουσιν, καθάπερ ὑπέμεινα τῇ ψυχῇ μου·
<septuaginta.psalmi urn:cts:greekLit:tlg0527.tlg027.1st1K-grc1.55.8>	ὑπὲρ τοῦ μηθενὸς σώσεις αὐτούς, ἐν ὀργῇ λαοὺς κατάξεις. ὁ θεός,
<septuaginta.psalmi urn:cts:greekLit:tlg0527.tlg027.1st1K-grc1.55.9>	τὴν ζωήν μου ἐξήγγειλά σοι, ἔθου τὰ δάκρυά μου ἐνώπιόν σου ὡς καὶ ἐν τῇ ἐπαγγελίᾳ σου
<septuaginta.psalmi urn:cts:greekLit:tlg0527.tlg027.1st1K-grc1.55.10>	ἐπιστρέψουσιν οἱ ἐχθροί μου εἰς τὰ ὀπίσω, ἐν ᾖ ἂν ἡμέρᾳ ἐπικαλέσωμαί σε ἰδοὺ ἔγνων ὅτι θεός μου εἶ σύ.
<septuaginta.psalmi urn:cts:greekLit:tlg0527.tlg027.1st1K-grc1.55.11>	ἐπὶ τῷ θεῷ αἰνέσω ῥῆμα, ἐπὶ τῷ θεῷ αἰνέσω λόγον.
<septuaginta.psalmi urn:cts:greekLit:tlg0527.tlg027.1st1K-grc1.55.12>	ἐπὶ τῷ θεῷ ἤλπισα, οὐ φοβηθήσομαι τί ποιήσει μοι ἄνθρωπος.
<septuaginta.psalmi urn:cts:greekLit:tlg0527.tlg027.1st1K-grc1.55.13>	ἐν ἐμοί, ὁ θεός, αἱ εὐχαὶ ἃς ἀποδώσω αἰνέσεως·
<septuaginta.psalmi urn:cts:greekLit:tlg0527.tlg027.1st1K-grc1.55.14>	ὅτι ἐρύσω τὴν ψυχήν μου ἐκ θανάτου, καὶ τοὺς πόδας μου ἐξ ὀλισθήματος, τοῦ εὐαρεστῆσαι ἐνώπιον τοῦ θεοῦ ἐν φωτὶ ζώντων.
<septuaginta.psalmi urn:cts:greekLit:tlg0527.tlg027.1st1K-grc1.56.1>	Εἰς τὸ τέλος· μὴ διαφθείρῃς· τῷ Δαυεὶδ εἰς στηλοΣαούλ γραφίαν, εν τῷ αὐτὸν ἀποδιδράσκειν ἀπὸ προσώπου εἰς τὸ σπήλαιον.
<septuaginta.psalmi urn:cts:greekLit:tlg0527.tlg027.1st1K-grc1.56.2>	Ἐλέησόν με, ὁ θεός, ἐλέησόν με· ὅτι ἐπὶ σοὶ πέποιθεν ἡ ψυχὴ μου, καὶ ἐν τῇ σκιῷ τῶν πτερύγων σου ἐλπιῶ ἕως οὗ παρέλθῃ ἡ ἀνομία.
<septuaginta.psalmi urn:cts:greekLit:tlg0527.tlg027.1st1K-grc1.56.3>	κεκράξομαι πρὸς τὸν θεὸν τὸν ὕψιστον, τὸν θεὸν τὸν εὐεργετήσαντά με. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.56.4>	ἐξαπέστειλεν ἐξ οὐρανοῦ καὶ ἔσωσέν με, ἔδωκεν εἰς ὄνειδος τοὺς καταπατοῦντάς με· ἐξαπέστειλεν ὁ θεὸς τὸ ἔλεος αὐτοῦ καὶ τὴν ἀλήθειαν αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.56.5>	καὶ ἐρύσατο τὴν ψυχὴν μου ἐκ μέσου σκύμνων. ἐκοιμήθην τεταραγμένος· υἱοὶ ἀνθρώπων, οἱ ὀδόντες αὐτῶν ὅπλον καὶ βέλη, καὶ ἡ γλῶσσα αὐτῶν μάχαιρα ὀξεῖα.
<septuaginta.psalmi urn:cts:greekLit:tlg0527.tlg027.1st1K-grc1.56.6>	ὑψώθητι ἐπὶ τοὺς οὐρανούς, ὁ θεός, καὶ ἐπὶ πᾶσαν τὴν γῆν ἡ δόξα σου.
<septuaginta.psalmi urn:cts:greekLit:tlg0527.tlg027.1st1K-grc1.56.7>	παγίδας ἡτοίμασαν τοῖς ποσίν μου, καὶ κατέκαμψαν τὴν ψυχήν μου· ὤρυξαν πρὸ προσώπου μου βόθρον, καὶ ἐυέπεσαν εἰς αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.56.8>	έτοίμη ἡ καρδία μου. ὁ θεός, ἑτοίμη ἡ καρδία μου, ᾄσομαι καὶ ψαλῶ.
<septuaginta.psalmi urn:cts:greekLit:tlg0527.tlg027.1st1K-grc1.56.9>	ἐξεγέρθητι ἡ δόξα μου. ἐξεγέρθητι, ψαλτήριον καὶ κιθάρα· ἐξεγερθήσομαι ὄρθρου.
<septuaginta.psalmi urn:cts:greekLit:tlg0527.tlg027.1st1K-grc1.56.10>	ἐξομολογήσομαί σοι ἐν λαοῖς, κύριε. ψαλῶ σοι ἐν ἔθνεσιν·
<septuaginta.psalmi urn:cts:greekLit:tlg0527.tlg027.1st1K-grc1.56.11>	ὅτι ἐαλύνθη ἕως τῶν οὐρανῶν τὸ ἔλεός σου. καὶ ἕως τῶν νεφελῶν ἡ ἀλήθειά σου. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.56.12>	ὑψώθητι ἐπὶ τοὺς οὐρανούς, ὁ θεός, καὶ ἐπὶ πᾶσαν τὴν γῆν ἡ δόξα σου.
<septuaginta.psalmi urn:cts:greekLit:tlg0527.tlg027.1st1K-grc1.57.1>	Εἰς τὸ τέλος· μὴ διαφθείρης· τῷ Δαυεὶδ εἰς στηλογραφίαν.
<septuaginta.psalmi urn:cts:greekLit:tlg0527.tlg027.1st1K-grc1.57.2>	Εἰ ἀληθῶς ἄρα δικαιοσύνην λαλεῖτε; εὐθεῖα κρίνετε, οἱ υἱοὶ τῶν ἀνθρώπων;
<septuaginta.psalmi urn:cts:greekLit:tlg0527.tlg027.1st1K-grc1.57.3>	καὶ γὰρ ἐν καρδίᾳ ἀνομίας ἐργάζεσθε ἐν τῇ γῆ, ἀδικίαν αἱ χεῖρες ὑμῶν συνπλέκουσιν.
<septuaginta.psalmi urn:cts:greekLit:tlg0527.tlg027.1st1K-grc1.57.4>	ἀπηλλοτριώθησαν οἱ ἁμαρτωλοὶ ἀπὸ μήτρας, ἐπλανήθησαν ἀπὸ γαστρός, ἐλάλησαν ψεύδη.
<septuaginta.psalmi urn:cts:greekLit:tlg0527.tlg027.1st1K-grc1.57.5>	θυμὸς αὐτοῖς κατὰ τὴν ὁμοίωσιν τοῦ ὄφεως, ὡσεὶ ἀσπίδος κωφῆς καὶ βυούσης τὰ ὦτα αὐτῆς,
<septuaginta.psalmi urn:cts:greekLit:tlg0527.tlg027.1st1K-grc1.57.6>	ἥτις οὐκ εἰσακούσεται φωνὴν ἐπᾳδόντων φαρμάκου τε φαρμακευομένου παρὰ σοφοῦ.
<septuaginta.psalmi urn:cts:greekLit:tlg0527.tlg027.1st1K-grc1.57.7>	ὁ θεὸς συνέτριψεν τοὺς ὀδόντας αὐτῶν ἐν τῷ στόματι αὐτῶν, τὰς μύλας τῶν λεόντων συνέθλασεν Κύριος.
<septuaginta.psalmi urn:cts:greekLit:tlg0527.tlg027.1st1K-grc1.57.8>	ἐξουδενωθήσονται ὡς ὕδωρ διαπορευόμενον, ἐντενεῖ τὸ τόξον αὐτοῦ ἕως οὗ ἀσθενήσουσιν.
<septuaginta.psalmi urn:cts:greekLit:tlg0527.tlg027.1st1K-grc1.57.9>	ὡσεὶ κηρὸς ὁ τακεὶς ἀνταναιρεθήσονται· ἐπέπεσε πῦρ, καὶ οὐκ εἶδον τὸν ἥλιον.
<septuaginta.psalmi urn:cts:greekLit:tlg0527.tlg027.1st1K-grc1.57.10>	πρὸ τοῦ συνεῖναι τὰς ἀκάνθας ὑμῶν τὴν ῥάμνον, ὡσεὶ ζῶντας, ὡσεὶ ἐν ὀργῇ καταπίεται ὑμᾶς.
<septuaginta.psalmi urn:cts:greekLit:tlg0527.tlg027.1st1K-grc1.57.11>	εὐφρανθήσεται δίκαιος ὅταν ἴδῃ ἐκδίκησιν ἀσεβῶν. τὰς χεῖρας αὐτοῦ νίψεται ἐν τῷ αἵματι τοῦ ἁμαρτωλοῦ.
<septuaginta.psalmi urn:cts:greekLit:tlg0527.tlg027.1st1K-grc1.57.12>	καὶ ἐρεῖ ἄνθρωπος Εἰ ἄρα ἐστὶν καρπὸς τῷ δικαίῳ, ἄρα ἐστὶν ὁ θεὸς κρίνων αὐτοὺς ἐν τῇ γῆ.
<septuaginta.psalmi urn:cts:greekLit:tlg0527.tlg027.1st1K-grc1.58.1>	Εἰς τὸ τέλος· μὴ διαφθείρῃς· τῷ Δαυεὶδ εἰς στηλο- γραφίαν, ὁπότε ἀπέστειλεν Σαοὺλ καὶ ἐφύλαξεν τὸν οἴκον αὐτοῦ τοῦ θανατῶσαι αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.58.2>	Ἐξελοῦ με ἐκ τῶν ἐχθρῶν μου, ὁ θεός, καὶ ἐκ τῶν ἐπανιστανομένων ἐπʼ ἐμὲ λύτρωσαί με.
<septuaginta.psalmi urn:cts:greekLit:tlg0527.tlg027.1st1K-grc1.58.3>	ῥῦσαί με ἐκ τῶν ἐργαζομένων τὴν ἀνομίαν, καὶ ἐξ ἀνδρῶν αἱμάτων σῶσόν με.
<septuaginta.psalmi urn:cts:greekLit:tlg0527.tlg027.1st1K-grc1.58.4>	ὅτι ἰδοὺ ἐθήρευσαν τὴν ψυχὴν μου. ἐπέθεντο ἐπʼ ἐμὲ κραταιοί οὔτε ἡ ἀνομία μου οὔτε ἡ ἁμαρτία μου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.58.5>	ἄνευ ἀνομίας ἔδραμον καὶ κατεύθυνα· ἐξεγέρθητι εἰς συνάντησίν μου καὶ ἴδε,
<septuaginta.psalmi urn:cts:greekLit:tlg0527.tlg027.1st1K-grc1.58.6>	καὶ σύ, Κύριε ὁ θεὸς τῶν δυνάμεων, ὁ θεὸς Ἰσραήλ, πρόσχες τοῦ ἐπισκέψασθαι πάντα τὰ ἔθνη, μὴ οἰκτειρήσῃς πάντας τοὺς ἐργαζομένους τὴν ἀνομίαν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.58.7>	ἐπιστρέψουσιν εἰς ἑσπέραν καὶ λιμώξουσιν ὡς κύων, καὶ κυκλώσουσιν πόλιν.
<septuaginta.psalmi urn:cts:greekLit:tlg0527.tlg027.1st1K-grc1.58.8>	ἰδοὺ ἀποφθέγξονται ἐν τῷ στόματι αὐτῶν, καὶ ῥομφαία ἐν τοῖς χείλεσιν αὐτῶν· ὅτι τίς ἤκουσεν;
<septuaginta.psalmi urn:cts:greekLit:tlg0527.tlg027.1st1K-grc1.58.9>	καὶ σύ, Κύριε, ἐκγελάσῃ αὐτούς. ἐξουδενώσεις πάντα τὸ ἔθνη.
<septuaginta.psalmi urn:cts:greekLit:tlg0527.tlg027.1st1K-grc1.58.10>	τὸ κράτος μου πρὸς σὲ φυλάξω, ὅτι θεὸς ἀντιλήμπτωρ μου εἶ.
<septuaginta.psalmi urn:cts:greekLit:tlg0527.tlg027.1st1K-grc1.58.11>	ὁ θεός μου, τὸ ἔλεος αὐτοῦ προφθάσει με· ὁ θεός μου δείξει μοι ἐν τοῖς ἐχθροῖς μου.
<septuaginta.psalmi urn:cts:greekLit:tlg0527.tlg027.1st1K-grc1.58.12>	μὴ ἀποκτείνῃς αὐτούς, μή ποτε ἐπιλάθωνται τοῦ νόμου σου· διασκόρπισον αὐτοὺς ἐν τῇ δυνάμει σου καὶ κατάγαγε αὐτούς, ὁ ὑπερασπιστής μου κύριε.
<septuaginta.psalmi urn:cts:greekLit:tlg0527.tlg027.1st1K-grc1.58.13>	ἁμαρτίαν στόματος αὐτῶν, λόγον χειλέων αὐτῶν, καὶ συνλημφθήτωσαν ἐν τῇ ὑπερηφανίᾳ αὐτῶν· καὶ ἐξ ἀρᾶς καὶ ψεύδους διαγγελήσονται
<septuaginta.psalmi urn:cts:greekLit:tlg0527.tlg027.1st1K-grc1.58.14>	συντέλειαι, ἐν ὀργῇ συντελείας, καὶ οὐ μὴ ὑπάρξουσιν·¶ καὶ γνώσονται ὅτι ὁ θεὸς τοῦ Ἰακὰβ δεσπόζει τῶν περάτων τῆς γῆς. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.58.15>	ἐπιστρέψουσιν εἰς ἑσπέραν καὶ λιμώξουσιν ὡς κύων, καὶ κυκλώσουσιν πόλιν·
<septuaginta.psalmi urn:cts:greekLit:tlg0527.tlg027.1st1K-grc1.58.16>	αὐτοὶ διασκορπισθήσονται τοῦ φαγεῖν, ἐὰν δὲ χορτασθῶσιν, καὶ γογγύσουσιν.
<septuaginta.psalmi urn:cts:greekLit:tlg0527.tlg027.1st1K-grc1.58.17>	ἐγὼ δὲ ἄσομαι τῇ δυνάμει σου, καὶ ἀγαλλιάσομαι τὸ πρωὶ τὸ ἔλεός σου· ὅτι ἐγενήθης ἀντιλήμπτωρ μου καὶ καταφυγὴ ἐν ἡμέρᾳ θλίψεως.
<septuaginta.psalmi urn:cts:greekLit:tlg0527.tlg027.1st1K-grc1.58.18>	βοηθός μου, σοὶ ψαλῶ, ὁ θεός μου· ὅτι ἀντιλήμπτωρ μου εἶ, ὁ θεός μου, τὸ ἔλεός μου.
<septuaginta.psalmi urn:cts:greekLit:tlg0527.tlg027.1st1K-grc1.59.1>	Εἰς τὸ τέλος· τοῖς ἀλλοιωθησομένοις, ἔτι εἰς στηλογραφίαν
<septuaginta.psalmi urn:cts:greekLit:tlg0527.tlg027.1st1K-grc1.59.2>	τῷ Δαυείδ, εἰς διδαχήν, ὁπότε ἐνεπύρισεν τὴν Μεσοποταμίαν Συρίας καὶ τὴν Συρίαν Σωβάλ, καὶ ἐπέστρεψεν Ἰωὰβ καὶ ἐπάταξεν τὴν φάραγγα τῶν ἁλῶν δώδεκα χιλιάδας.
<septuaginta.psalmi urn:cts:greekLit:tlg0527.tlg027.1st1K-grc1.59.3>	Ὁ θεός, ἀπώσω ἡμᾶς καὶ καθεῖλες ἡμᾶς, ὑργίσθης καὶ οἰκτειρησας ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.59.4>	συνέσεισας τὴν γῆν καὶ συνετάραξας αὐτήν· ἴασαι τὰ συντρίμματα αὐτῆς, ὅτι ἐσαλεύθησαν,
<septuaginta.psalmi urn:cts:greekLit:tlg0527.tlg027.1st1K-grc1.59.5>	ἔδειξας τῷ λαῷ σου σκληρά, ἐπότισας ἡμᾶς οἶνον κατανύξεως.
<septuaginta.psalmi urn:cts:greekLit:tlg0527.tlg027.1st1K-grc1.59.6>	§ἔδξδωκας τοῖς φοβουμένοις σε σημείωσιν, τοῦ φυγεῖν ἀπὸ προσάπου τόξου. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.59.7>	ὅπως ἂν ῥυσθῶσιν οἱ ἀγαπητοί σου, σῶσον τῇ δεξιᾷ σου καὶ ἐπάκουσόν μου.
<septuaginta.psalmi urn:cts:greekLit:tlg0527.tlg027.1st1K-grc1.59.8>	ὁ θεὸς ἐλάλησεν ἐν τῷ ἁγίῳ αὐτοῦ Ἀγαλλιάσομαι καὶ διαμεριῶ Σίκιμα, καὶ τὴν κοιλάδα τῶν σκηνῶν διαμετρήσω.¶
<septuaginta.psalmi urn:cts:greekLit:tlg0527.tlg027.1st1K-grc1.59.9>	ἐμός ἐστιν Γαλαάδ, καὶ ἐμός ἐστιν Μανασσή, καὶ Ἐφράιμ κραταίωσις τῆς κεφαλῆς μου· Ἰούδας βασιλεύς μου,
<septuaginta.psalmi urn:cts:greekLit:tlg0527.tlg027.1st1K-grc1.59.10>	Μωὰβ λέβης τῆς ἐλπίδος μου· §ἐπὶ τὴν Ἰδουμαίαν ἐκτενῶ τὸ ὑπόδημά μου. ἐμοὶ ἀλλόφυλοι ὑπετάγησαν.
<septuaginta.psalmi urn:cts:greekLit:tlg0527.tlg027.1st1K-grc1.59.11>	τίς ἀπάξει με εἰς πόλιν περιοχῆς; τίς ὁδηγήσει με ἕως τῆς Ἰδουμαίας;
<septuaginta.psalmi urn:cts:greekLit:tlg0527.tlg027.1st1K-grc1.59.12>	οὐχὶ σύ, ὁ θεός, ὁ ἀπωσάμενος ἡμᾶς; καὶ οὐχὶ ἐξελεύσῃ, ὁ θεός, ἐν ταῖς δυνάμεσιν ἡμῶν
<septuaginta.psalmi urn:cts:greekLit:tlg0527.tlg027.1st1K-grc1.59.13>	δὸς ἡμῖν βοήθειαν ἐκ θλίψεως¶ καὶ ματαία σωτηρία ἀνθρώπου.
<septuaginta.psalmi urn:cts:greekLit:tlg0527.tlg027.1st1K-grc1.59.14>	ἐν δὲ τῷ θεῷ ποιήσομεν δύναμιν, καὶ αὐτὸς ἐξουδενώσει τοὺς θλίβοντας ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.60.1>	Εἰς τὸ τέλος, ἐν ὔμνοις· τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.60.2>	Εἰσάκουσον τῆς δεήσεως μου, πρόσχες τῆς προσευχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.60.3>	ἀπὸ τῶν περάτων τῆς γῆς πρὸς σὲ ἐκέκραξα. ἐν τῷ ἀκηδιάσαι τὴν καρδίαν μου. ἐν πέτρᾳ ὕψωσάς με, ὡδήγησάς με,
<septuaginta.psalmi urn:cts:greekLit:tlg0527.tlg027.1st1K-grc1.60.4>	ὅτι ἐγενήθης ἐλπίς μου. πύργος ἰσχύος ἀπὸ προσώπου ἐχθροῦ.
<septuaginta.psalmi urn:cts:greekLit:tlg0527.tlg027.1st1K-grc1.60.5>	παροικήσω ἐν τῷ σκηνώματί σου εἰς τοὺς αἰῶνας, διάψαλμα. σκεπασθήσομαι ἐν σκέπῃ τῶν πτερύγων σου.
<septuaginta.psalmi urn:cts:greekLit:tlg0527.tlg027.1st1K-grc1.60.6>	ὅτι σύ, ὁ θεός, εἰσήκουσας τῶν προσευχῶν μου, ἔδωκας κληρονομίαν τοῖς φοβουμένοις τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.60.7>	ἡμέρας ἐφʼ ἡμέρας βασιλέως προσθήσεις ἔτη αὐτοῦ, ἕως ἡμέρας γενεᾶς καὶ γενεᾶς.
<septuaginta.psalmi urn:cts:greekLit:tlg0527.tlg027.1st1K-grc1.60.8>	διαμενεῖ εἰς τὸν αἰῶνα ἐνώπιον τοῦ θεοῦ· ἔλεος καὶ ἀλήθειαν αὐτοῦ τίς ἐκζητήσει αὐτῶν
<septuaginta.psalmi urn:cts:greekLit:tlg0527.tlg027.1st1K-grc1.60.9>	οὕτως ψαλῶ τῷ ἀνόματί σου εἰς τὸν αἰῶνα τοῦ αἰῶνος, τοῦ ἀποδοῦναί με τὰς εὐχάς μου ἡμέραν ἐξ ἡμέρας.
<septuaginta.psalmi urn:cts:greekLit:tlg0527.tlg027.1st1K-grc1.61.1>	Eἰς τὸ τέλος, ὐπὲρ Ἰδιθούν· ψαλμός τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.61.2>	Οὐχὶ τῷ θεῷ ὑποταγήσεται ἤ ψυχἠμου ; παρʼ αὐτοῦ γὰρ τὸ σωτήριόν μου.
<septuaginta.psalmi urn:cts:greekLit:tlg0527.tlg027.1st1K-grc1.61.3>	καὶ γὰρ αὐτὸς ὁ θεός μου καὶ σωτὴρ μου, ἀντιλήμπτωρ μου· οὐ μὴ σαλευθῶ ἐπὶ πλεῖον.
<septuaginta.psalmi urn:cts:greekLit:tlg0527.tlg027.1st1K-grc1.61.4>	ἕως πότε ἐπιτίθεσθε ἐπʼ ἄνθρωπον ; φονεύετε πάντες ὡς τοίχῳ κεκλιμένῳ καὶ φραγμῷ ὠσμένῳ.
<septuaginta.psalmi urn:cts:greekLit:tlg0527.tlg027.1st1K-grc1.61.5>	πλὴν τὴν τιμήν μου ἐβουλεύσαντο ἀπώσασθαι, ἔδραμον ἐν δίψει τῷ στόματι αὐτῶν εὐλογοῦσαν, καὶ τῇ καρδίᾳ αὐτῶν κατηρῶντο.
<septuaginta.psalmi urn:cts:greekLit:tlg0527.tlg027.1st1K-grc1.61.6>	πλὴν τῷ θεῷ ὑποτάγηθι, ψυχῇ μου, ὅτι παρʼ αὐτοῦ ἡ ὑπομονή μου.
<septuaginta.psalmi urn:cts:greekLit:tlg0527.tlg027.1st1K-grc1.61.7>	ὅτι αὐτὸς θεός μου καὶ σαωτήρ μου, ἀντιλήμπτωρ μου· οὐ μὴ μεταναστεύσω.
<septuaginta.psalmi urn:cts:greekLit:tlg0527.tlg027.1st1K-grc1.61.8>	ἐπὶ τῷ θεῷ τὸ σωτήριόν μου καὶ ἡ δόξα μου· διάγαλμα. ὁ θεὸς τῆς βοηθείας μου, καὶ ἡ ἐλπίς μου ἐπὶ τῷ θεῷ.
<septuaginta.psalmi urn:cts:greekLit:tlg0527.tlg027.1st1K-grc1.61.9>	ἐλπίσατε ἐπʼ αὐτόν, πᾶσα συναγωγὴ λαοῦ· ἐκχέετε ἐνώπιον αὐτοῦ τὰς καρδίας ὑμῶν· ὁ θεὸς βοηθὸς ἡμῶν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.61.10>	πλὴν μάταιοι οἱ υἱοὶ τῶν ἀνθρώπων, ψευδεῖς οἱ υἱοὶ τῶν ἀνθρώπαων ἐν ζυγοῖς τοῦ ἀδικῆσαι. αὐτοὶ ἐκ ματαιότητος ἐπὶ τὸ αὐτό.
<septuaginta.psalmi urn:cts:greekLit:tlg0527.tlg027.1st1K-grc1.61.11>	μὴ ἐλπίζετε ἐπὶ ἀδικίαν, καὶ ἐπὶ ἁρπάγματα μὴ ἐπιποθεῖτε· πλοῦτος ἐὰν ῥέῃ, μὴ προστίθεσθε καρδίαν.
<septuaginta.psalmi urn:cts:greekLit:tlg0527.tlg027.1st1K-grc1.61.12>	ἅπαξ ἐλάλησεν ὁ θεός, δύο ταῦτα ἤκουσα, ὅτι τὸ κράτος τοῦ θεοῦ
<septuaginta.psalmi urn:cts:greekLit:tlg0527.tlg027.1st1K-grc1.61.13>	καὶ σοῦ, κύριε, τὸ ἔλεος, ὅτι σὺ ἀποδώσεις ἑκάστῳ κατὰ τὰ ἔργα αὐτυῦ.
<septuaginta.psalmi urn:cts:greekLit:tlg0527.tlg027.1st1K-grc1.62.1>	ψαλμὸς τῷ Δαυείδ, ἐν τῷ εἶναι αὐτὸν ἐν τῇ ἐρήμῳ τῆς Ἰδουμαίας.
<septuaginta.psalmi urn:cts:greekLit:tlg0527.tlg027.1st1K-grc1.62.2>	Ὁ θεὸς ὁ θεός μου. πρὸς σὲ ὀρθρίζω· ἐδίψησέν σοι ἡ ψυχή μου. ποσαπλῶς σοι ἡ σάρξ μου. ἐν γῇ ἐρήμῳ καὶ ἀβάτῳ καὶ ἀνύδρῳ.
<septuaginta.psalmi urn:cts:greekLit:tlg0527.tlg027.1st1K-grc1.62.3>	οὕτως ἐν τῷ ἁγίῳ ὤφθην σοι, τοῦ ἰδεῖν τὴν δύναμίν σου καὶ τὴν δόξαν σου.
<septuaginta.psalmi urn:cts:greekLit:tlg0527.tlg027.1st1K-grc1.62.4>	ὅτι κρεῖσσον τὸ ἔλεός σου ὑπέρ ζωάς, τὰ χείλη μου ἐπαινέσουσίν σε.
<septuaginta.psalmi urn:cts:greekLit:tlg0527.tlg027.1st1K-grc1.62.5>	οὕτως εὐλογήσω σε ἐν τῆ ζωῇ μου. ἐν τῷ ὀνόματί σου ἀρῶ τὰς χεῖράς μου.
<septuaginta.psalmi urn:cts:greekLit:tlg0527.tlg027.1st1K-grc1.62.6>	ὼσεὶ στέατος καὶ πιότητος ἐμπλησθείη ἡ ψυχή μου. καὶ χείλη ἀγαλλιάσεως αἰνέσει τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.62.7>	εἰ ἐμνημόνευόν σου ἐπὶ τῆς στρωμνῆς μου, ἐν τῷ ὄρθρῳ μου ἐμελέτων εἰς σέ·
<septuaginta.psalmi urn:cts:greekLit:tlg0527.tlg027.1st1K-grc1.62.8>	ὅτι ἐγενήθης βοηθός μου. καὶ ἐν τῇ σκέπῃ τῶν πτερύγων σου ἀγαλλιάσομαι.
<septuaginta.psalmi urn:cts:greekLit:tlg0527.tlg027.1st1K-grc1.62.9>	ἐκολλήθη ἡ ψυχή μου ὀπίσω σου, ἐμοῦ ἀντελάβετο ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.62.10>	αὐτοὶ δὲ εἰς μάτην ἐζήτησαν τὴν ψυχήν μου, εἰσελεύσονται εἰς τὰ κατώτατα τῆς γῆς,
<septuaginta.psalmi urn:cts:greekLit:tlg0527.tlg027.1st1K-grc1.62.11>	παραδοθήσονται εἰς χεῖρας ῥομφαίας, μερίδες ἀλωπέκων ἔσονται.
<septuaginta.psalmi urn:cts:greekLit:tlg0527.tlg027.1st1K-grc1.62.12>	ὁ δὲ βασιλεὺς εὐφρανθήσεται ἐπὶ τῷ θεῷ, ἐπαινεσθήσεται πᾶς ὁ ὀμνύων ἐν αὐτῷ, ὅτι ἐνεφράγη στόμα λαλούντων ἄδικα.
<septuaginta.psalmi urn:cts:greekLit:tlg0527.tlg027.1st1K-grc1.63.1>	Bἰς τὸ τέλος· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.63.2>	Εἰσάκουσον, ὁ θεός, τῆς προσευχῆς μου ἐν τῷ δέεσθαί με πρὸς σέ, ἀπὸ φόβου ἐχθροῦ ἐξελοῦ τὴν ψυχήν μου.
<septuaginta.psalmi urn:cts:greekLit:tlg0527.tlg027.1st1K-grc1.63.4>	οἵτινες ἠκόνησαν ὡς ῥομφαίαν τὰς γλώσσας αὐτῶν, ἐνέτειναν τόξον πρᾶγμα πικρόν,
<septuaginta.psalmi urn:cts:greekLit:tlg0527.tlg027.1st1K-grc1.63.5>	τοῦ κατατοξεῦσαι ἐν ἀποκρύφοις ἄμωμον· ἐξάπινα κατατοξεύσουσιν αὐτὸν καὶ οὐ φοβηθήσονται.
<septuaginta.psalmi urn:cts:greekLit:tlg0527.tlg027.1st1K-grc1.63.6>	ἐκραταίωσαν ἑαυτοῖς λόγον πονηρόν, διηγήσαντο τοῦ κρύψαι παγίδας· εἶπαν Τἰς ὄψεται αὐτούς;
<septuaginta.psalmi urn:cts:greekLit:tlg0527.tlg027.1st1K-grc1.63.7>	ἐξηραύνησαν ἀνομίαν, ἐξέλιπον ἐξεραυνῶντες ἐξεραυνήσει· προσελεύσεται ἄνθρωπος καὶ καρδία βαθεῖα,
<septuaginta.psalmi urn:cts:greekLit:tlg0527.tlg027.1st1K-grc1.63.8>	καὶ ὑψωθήσεται ὁ θεός. βέλος νηπίων ἐγενήθησαν αἱ πληγαὶ αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.63.9>	καὶ ἐξουθένησαν αὐτὸν αἱ γλῶσσαι αὐτῶν. ἐταράχθησαν πάντες οἱ θεωροῦντες αὐτούς,
<septuaginta.psalmi urn:cts:greekLit:tlg0527.tlg027.1st1K-grc1.63.10>	καὶ ἐφοβήθη πᾶς ἄνθρωπος· καὶ ἀνήγγειλαν τὰ ἔργα τοῦ θεοῦ, καὶ τὰ ποιήματα αὐτοῦ συνῆκαν.
<septuaginta.psalmi urn:cts:greekLit:tlg0527.tlg027.1st1K-grc1.63.11>	εὐφρανθήσεται δίκαιος ἐπὶ τῷ κυρίῳ, καὶ ἐλπιεῖ ἐπʼ αὐτόν. καὶ ἐπαινεσθήσονται πάντες οἱ εὐθεῖς τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.64.1>	Εἰς τὸ τέλος· ψαλμὸς τῷ Δαυείδ, ᾠδή.
<septuaginta.psalmi urn:cts:greekLit:tlg0527.tlg027.1st1K-grc1.64.2>	Σοι πρέπει ὕμνος, ὁ θεός, ἐν Σιών. καὶ σοὶ ἀποδοθήσεται εὐχή.
<septuaginta.psalmi urn:cts:greekLit:tlg0527.tlg027.1st1K-grc1.64.3>	εἰσάκουσον προσευχῆς μου, πρὸς σὲ πᾱσα σὰρξ ἥξει.
<septuaginta.psalmi urn:cts:greekLit:tlg0527.tlg027.1st1K-grc1.64.4>	λόγοι ἀνόμων ὑπερηδυνάμωσαν ἡμᾶς, καὶ τὰς ἀσεβείας ἡμῶν σὺ ἱλάσῃ.
<septuaginta.psalmi urn:cts:greekLit:tlg0527.tlg027.1st1K-grc1.64.5>	μακάριος ὃν ἐξελέξω καὶ προσελάβου. κατασκηνώσει ἐν ταῖς αὐλαῖς σου. πλησθησόμεθα ἐν τοῖς ἀγαθοῖς τοῦ οἴκου σου· ἅγιος ὁ ναός σου,
<septuaginta.psalmi urn:cts:greekLit:tlg0527.tlg027.1st1K-grc1.64.6>	θαυμαστὸς ἐν δικαιοσύνῃ. ἐπάκουσον ἡμῶν, ὁ θεὸς ὁ σωτὴρ ἡμῶν, ἡ ἐλπὶς πάντων τῶν περάτων τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.64.7>	ἑτοιμάζων ὄρη ἐν τῇ ἰσχύι σου. περιεζωσμένος ἐν δυναστία·
<septuaginta.psalmi urn:cts:greekLit:tlg0527.tlg027.1st1K-grc1.64.8>	ὁ συνταράσσων τὸ ὕδωρ τῆς θαλάσσης, ἤχους κυμάτων αὐτῆς. ταραχθήσονται τὰ ἔθνη
<septuaginta.psalmi urn:cts:greekLit:tlg0527.tlg027.1st1K-grc1.64.9>	καὶ φοβηθήσονται οἱ κατοικοῦντες τὰ πέρατα ἀπὸ τῶν σημείων σου· ἐξόδους πρωίας καὶ ἑσπέρας τέρψεις.
<septuaginta.psalmi urn:cts:greekLit:tlg0527.tlg027.1st1K-grc1.64.10>	ἐπεσκέψω τὴν γῆν καὶ ἐμέθυσας αὐτήν. ἐπλήθυνας τοῦ πλουτίσαι αὐτήν· ὁ ποταμὸς τοῦ θεοῦ ἐπληρώθη ὑδάτων· ἡτοίμασας τὴν τροφὴν αὐτῶν, ὅτι οὕτως ἡ ἑτοιμασία σου.
<septuaginta.psalmi urn:cts:greekLit:tlg0527.tlg027.1st1K-grc1.64.11>	τοὺς αὔλακας αὐτῆς μέθυσον, πλήθυνον τὰ γενήματα αὐτῆς, ἐν ταῖς σταγόσιν αὐτῆς εὐφρανθήσεται ἀνατέλλουσα.
<septuaginta.psalmi urn:cts:greekLit:tlg0527.tlg027.1st1K-grc1.64.12>	εὐλογήσεις τὸν στέφανον τοῦ ἐνιαυτοῦ τῆς χρηστότητός ¶ σου, καὶ τὰ πεδία σου πλησθήσονται πιότητος·
<septuaginta.psalmi urn:cts:greekLit:tlg0527.tlg027.1st1K-grc1.64.13>	πιανθήσεται τὰ ὄρη τῆς ἐρήμου, καὶ ἀγαλλίασιν οἱ βουνοὶ περιζώσονται.
<septuaginta.psalmi urn:cts:greekLit:tlg0527.tlg027.1st1K-grc1.64.14>	ἐνεδύσαντο οἱ κριοὶ τῶν προβάτων, καὶ αἱ κοιλάδες πληθυνοῦσι σῖτον· κεκράξονται, καὶ γὰρ ὑμνήσουσιν.
<septuaginta.psalmi urn:cts:greekLit:tlg0527.tlg027.1st1K-grc1.65.1>	Εἰς τὸ τέλος· ᾠδὴ ψαλμοῦ ἀναστάσεως. Ἀλαλάξατε τῷ θεῷ, πᾶσα ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.65.2>	ψάλατε δὴ τῷ ὀνόματι αὐτοῦ, δότε δόξαν αἰνέσει αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.65.3>	εἶπατε τῷ θεῷ Ὡς φοβερὰ τὰ ἔργα σου· ἐν τῷ πλήθει τῆς δυνάμεώς σου ψεύσονταί σε οἱ ἐχθροί
<septuaginta.psalmi urn:cts:greekLit:tlg0527.tlg027.1st1K-grc1.65.4>	πᾶσα ἡ γῆ προσκυνησάτωσάν σοι καὶ ψαλάτωσάν σοι, ψαλάτωσαν τῷ ὀνόματί σου. διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.65.5>	δεῦτε, τέκνα, καὶ ἴδετε τὰ ἔργα τοῦ θεοῦ, φοβερὸς ἐν βουλαῖς ὑπὲρ τοὺς υἱοὺς τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.65.6>	ὁ μεταστρέφων τὴν θάλασσαν εἰς ξηράν, ἐν ποτσμῷ διελεύσονται ποδί ἐκεῖ εὐφρανθησόμεθα ἐπʼ αὐτῷ,
<septuaginta.psalmi urn:cts:greekLit:tlg0527.tlg027.1st1K-grc1.65.7>	τῷ δεσπόζοντι ἐν τῇ δυναστίᾳ τοῦ αἰῶνος αὐτοῦ. οἱ ὀφθαλμοὶ αὐτοῦ ἐπὶ τὰ ἔθνη ἐπιβλέπουσιν, οἱ παραπικραίνοντες μὴ ὑψούσθωσαν ἐν ἑαυτοῖς. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.65.8>	εὐλογεῖτε, ἔθνη, τὸν θεὸν ἡμῶν, καὶ ἀκουτίσασθε τὴν φωνὴν τῆς αἰνέσεως αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.65.9>	τοῦ θεμένου τὴν ψυχήν μου εἰς ζωήν, καὶ μὴ δόντος εἰς σάλον τοὺς πόδας μου.
<septuaginta.psalmi urn:cts:greekLit:tlg0527.tlg027.1st1K-grc1.65.10>	ὅτι ἐδοκίμασας ἡμᾶς, ὁ θεός, καὶ ἐπύρωσας ἡμᾶς ὡς πυροῦται τὸ ἀργύριον.
<septuaginta.psalmi urn:cts:greekLit:tlg0527.tlg027.1st1K-grc1.65.11>	εἰσήγαγες ἡμᾶς εἰς τὴν παγίδα. ἔθου θλίψεις ἐνώπιον ἡμῶν,
<septuaginta.psalmi urn:cts:greekLit:tlg0527.tlg027.1st1K-grc1.65.12>	ἐπεβίβασας ἀνθρώπους ἐπὶ τὰς κεφαλὰς ἡμῶν· διήλθομεν διὰ πυρὸς καὶ ὕδατος, καὶ ἐξήγαγες ἡμᾶς εἰς ἀναψυχήν
<septuaginta.psalmi urn:cts:greekLit:tlg0527.tlg027.1st1K-grc1.65.13>	εἰσελεύσμαι εἰς τὸν οἶκόν σου ἐν ὁλοκαθτώμασιν, ἀποδώσω σοι τὰς εὐχάς μου,
<septuaginta.psalmi urn:cts:greekLit:tlg0527.tlg027.1st1K-grc1.65.14>	ἃς διέστειλεν τὰ χείλη μου καὶ ἐλάλησεν τὸ στόμα μου ἐν τῇ θλίψει μου·
<septuaginta.psalmi urn:cts:greekLit:tlg0527.tlg027.1st1K-grc1.65.15>	ὁλοκαυτώματα μεμυαλωμένα ἀνοίσω σοι μετὰ θυμιάματος καὶ κριῶν, ποιήσω σοι βόας μετὰ χιμάρων. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.65.16>	δεῦτε ἀκούσατε καὶ διηγήσομαι, πάντες οἱ φοβούμενοι τὸν κύριον, ὅσα ἐποίησεν τῇ ψυχῇ μου.
<septuaginta.psalmi urn:cts:greekLit:tlg0527.tlg027.1st1K-grc1.65.17>	πρὸς αὐτὸν τῷ στόματί μου ἐκέκραξα, καὶ ὕψωσα ὑπὸ τὴν γλῶσσάν μου.
<septuaginta.psalmi urn:cts:greekLit:tlg0527.tlg027.1st1K-grc1.65.18>	ἀδικίαν εἰ ἐθεώρουν ἐν καρδία, μὴ εἰσακουσάτω Κύριος.
<septuaginta.psalmi urn:cts:greekLit:tlg0527.tlg027.1st1K-grc1.65.19>	διὰ τοῦτο εἰσήκουσέν μου ὁ θεός, προσέσχεν τῇ φωνῇ τῆς προσευχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.65.20>	εὐλογητὸς ὁ θεὸς ὃς οὐκ ἀπέστησεν τὴν προσευχήν μου καὶ τὸ ἔλεος αὐτοῦ ἀπʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.66.1>	Εἰς τὸ τέλος, ἐν δμνοις· ψαλμὸς τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.66.2>	Ὁ θεός, οἰκτειρήσαι ἡμᾶς καὶ εὐλογήσαι ἡμᾶς. ἐπιφάναι τὸ πρόσωπον αὐτοῦ ἐφʼ ἡμᾶς. διαψαλμα.
<septuaginta.psalmi urn:cts:greekLit:tlg0527.tlg027.1st1K-grc1.66.3>	τοῦ γνῶναι ἐν τῇ γῇ τὴν ὁδόν σου, καὶ ἐν πᾶσιν ἔθνεσιν τὸ σωτήριόν σου
<septuaginta.psalmi urn:cts:greekLit:tlg0527.tlg027.1st1K-grc1.66.4>	ἐξομολογησάσθωσαν λαοί, ὁ θεός, ἐξομολογησάσθωσαν λαοὶ πάντες.
<septuaginta.psalmi urn:cts:greekLit:tlg0527.tlg027.1st1K-grc1.66.5>	εὐφρανθήτωσαν καὶ ἀγαλλιάσθωσαν ἔθνη, ὅτι κρινεῖς λαοὺς ἐν εὐθύτητι, καὶ ἔθνη ἐν τῆ γῇ ὁδηγήσεις. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.66.6>	ἐξομολογησάσθωσάν σοι λαοί, ὁ θεός, ἐξομολογησάσθωσάν σοι λαοὶ πάντες.
<septuaginta.psalmi urn:cts:greekLit:tlg0527.tlg027.1st1K-grc1.66.7>	γῆ ἔδωκεν τὸν καρπὸν αὐτῆς· εὐλογήσαι ἡμᾶς ὁ θεὸς ὁ θεὸς ἡμῶν,
<septuaginta.psalmi urn:cts:greekLit:tlg0527.tlg027.1st1K-grc1.66.8>	εὐλογήσαι ἡμᾶς ὁ θεός, καὶ φοβηθήτωσαν αὐτὸν πάντα τὰ πέρατα τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.67.1>	Εἰς τὸ τέλος· τῷ Δαυείδ, ψαλμὸς ᾠδῆς.
<septuaginta.psalmi urn:cts:greekLit:tlg0527.tlg027.1st1K-grc1.67.2>	Ἀναστήτω ὁ θεός, καὶ διασκορπισθήτωσαν οἱ ἐχθροὶ αὐτοῦ, καὶ φυγέτωσαν οἱ μισοῦντες αὐτὸν ἀπὸ προσώπου αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.3>	ὡς ἐκλείπει καπνὸς ἐκλιπέτωσαν· ὡς τήκεται κηρὸς ἀπὸ προσώπου πυρός, οὕτως ἀπόλοιντο οἱ ἁμαρτωλοὶ ἀπὸ προσώπου τοῦ θεοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.4>	καὶ οἱ δίκαιοι εὐφρανθήτωσαν, διάψαλμα. ἀγαλλιάσθωσαν ἐνώπιον τοῦ θεοῦ, τερφθήτωσαν ἐν εὐφροσύνῃ.
<septuaginta.psalmi urn:cts:greekLit:tlg0527.tlg027.1st1K-grc1.67.5>	ἄσατε τῷ θεῷ, ψάλατε τῷ ὀνόματι αὐτοῦ· ὁδοποιήσατε τῷ ἐπιβεβηκότι ἐπὶ δυσμῶν· Κύριος ὄνομα αὐτῷ· καὶ ἀγαλλιᾶσθε ἐνώπιον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.6>	ταραχθήσονται ἀπὸ προσώπου αὐτοῦ, τοῦ πατρὸς τῶν ὀρφανῶν καὶ κριτοῦ τῶν χηρῶν· ὁ θεὸς ἐν τόπῳ ἁγίῳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.7>	ὁ θεὸς κατοικίζει μονοτρόπους ἐν οἴκῳ, ἐξάγων πεπεδημένους ἐν ἀνδρίᾳ, ὁμοίως τοὺς παραπικραίνοντας, τοὺς κατοικοῦντας ἐν τάφοις.
<septuaginta.psalmi urn:cts:greekLit:tlg0527.tlg027.1st1K-grc1.67.8>	ὁ θεός, ἐν τῷ ἐκπορεύεσθαί σε ἐνώπιον τοῦ λαοῦ σου, ἐν τῷ διαβαίνειν σε τὴν ἔρημον, διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.67.9>	γῆ ἐσείσθη, καὶ γὰρ οἱ οὐρανοὶ ἔσταξαν ἀπὸ προσώπου τοῦ θεοῦ τοῦ Σινά, ἀπὸ προσώπου τοῦ θεοῦ Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.67.10>	βροχὴν ἑκούσιον ἀφοριεῖς, ὁ θεός, τῇ κληρονομίᾳ σου· καὶ ἠσθένησεν, σὺ δὲ κατηρτίσω αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.67.11>	τὰ ζῶά σου κατοικοῦσιν ἐν αὐτῇ, ἡτοίμασας ἐν τῇ χρηστότητί σου τῷ πτωχῷ.
<septuaginta.psalmi urn:cts:greekLit:tlg0527.tlg027.1st1K-grc1.67.12>	ὁ θεὸς (12)κύριος δώσει ῥῆμα τοῖς εὐαγγελιζομένοις δυνάμει πολλῇ,
<septuaginta.psalmi urn:cts:greekLit:tlg0527.tlg027.1st1K-grc1.67.13>	ὁ βασιλεὺς τῶν δυνάμεων τοῦ ἀγαπητοῦ, τοῦ ἀγαπητοῦ, καὶ ὡραιότητι τοῦ οἴκου διελέσθαι σκῦλα.
<septuaginta.psalmi urn:cts:greekLit:tlg0527.tlg027.1st1K-grc1.67.14>	ἐὰν κοιμηθῆτε ἀνὰ μέσον τῶν κλήρων, πτέρυγες περιστερᾶς περιηργυρωμέναι, καὶ τὰ μετάφρενα αὐτῆς ἐν χλωρότητι χρυσίου. διαψαλμα.
<septuaginta.psalmi urn:cts:greekLit:tlg0527.tlg027.1st1K-grc1.67.15>	ἐν τῷ διαστέλλειν τὸν ἐπουράνιον βασιλεῖς ἐπʼ αὐτῆς, χιονωθήσονται ἐν Σελμών.
<septuaginta.psalmi urn:cts:greekLit:tlg0527.tlg027.1st1K-grc1.67.16>	ὄρος τοῦ θεοῦ ὄρος πῖον, ὄρος τετυρωμένον, ὄρος πῖον.
<septuaginta.psalmi urn:cts:greekLit:tlg0527.tlg027.1st1K-grc1.67.17>	ἴνα τί ὑπολαμβάνετε, ὄρη τετυρωμένα τὸ ὄρος ὃ εὐδόκησεν ὁ θεὸς κατοικεῖν ἐν αὐτῷ· καὶ γὰρ ὁ κύριος κατασκηνώσει εἰς τέλος.
<septuaginta.psalmi urn:cts:greekLit:tlg0527.tlg027.1st1K-grc1.67.18>	τὸ ἄρμα τοῦ θεοῦ μυριοπλάσιον, χιλιάδες εὐθηνούντων· ὁ κύριος ἐν αὐτοῖς ἐν Σινά, ἐν τῷ ἁγία).
<septuaginta.psalmi urn:cts:greekLit:tlg0527.tlg027.1st1K-grc1.67.19>	ἀναβὰς εἰς ὕψος ᾐχμαλώτευσας αἰχμαλωσίαν, ἔλαβες δόματα ἐν ἀνθρώπῳ, καὶ γὰρ ἀπειθοῦντες τοῦ κατασκηνῶσαι.
<septuaginta.psalmi urn:cts:greekLit:tlg0527.tlg027.1st1K-grc1.67.20>	Κύριος ὁ θεὸς εὐλογητός, εὐλογητὸς Κύριος ἡμέραν καθʼ ἡμέραν. καὶ κατευοδώσει ἡμῖν ὁ θεὸς τῶν σαντηρίων ἡμῶν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.67.21>	ὁ θεὸς ἡμῶν ὁ θεὸς τοῦ σώζειν, καὶ τοῦ κυρίου αἱ διέξοδοι τοῦ θανατου.
<septuaginta.psalmi urn:cts:greekLit:tlg0527.tlg027.1st1K-grc1.67.22>	πλὴν ὁ θεὸς συνθλάσει κεφαλὰς ἐχθρῶν αὐτοῦ, κορυφὴν τριχὸς διαπορευομένων ἐν πλημμελίαις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.23>	εἶπεν Κύριος Ἐκ Βασὰν ἐπιστρέψω, ἐπιστρέψω ἐν βυθοῖς θαλάσσης·
<septuaginta.psalmi urn:cts:greekLit:tlg0527.tlg027.1st1K-grc1.67.24>	ὅπως ἂν βαφῇ ὁ πούς σου ἐν αἵματι, ἡ γλῶσσα τῶν κυνῶν σου ἐξ ἐχθρῶν παρʼ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.67.25>	ἐθεωρήθησαν αἱ πορίαι σου, ὁ θεός, αἱ πορίαι τοῦ θεοῦ μου τοῦ βασιλέως τοῦ ἐν τῷ ἁγίῳ·
<septuaginta.psalmi urn:cts:greekLit:tlg0527.tlg027.1st1K-grc1.67.26>	προέφθασαν ἄρχοντες ἐχόμενοι ψαλλόντων, ἐν μέσῳ νεανίδων τυμπανιστριῶν.
<septuaginta.psalmi urn:cts:greekLit:tlg0527.tlg027.1st1K-grc1.67.27>	ἐν ἐκκλησίαις εὐλογεῖτε τὸν θεόν, τὸν κύριον ἐκ πηγῶν Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.67.28>	ἐκεῖ Βενιαμεὶν νεώτερος ἐν ἐκστάσει, ἄρχοντες Ἰούδα ἡγεμόνες αὐτῶν, ἄρχοντες Ζαβουλὼν, ἄρχοντες Νεφθαλεί.
<septuaginta.psalmi urn:cts:greekLit:tlg0527.tlg027.1st1K-grc1.67.29>	ἔυτειλαι, θεός, τῇ δυνάμει σου, δυνάμαοσον, ὁ θεός, τοῦτο ὁ κατηρτίσω ἡμῖν.
<septuaginta.psalmi urn:cts:greekLit:tlg0527.tlg027.1st1K-grc1.67.30>	ἀπὸ τοῦ ναοῦ σου ἐπὶ Ἰερουσαλὴμ σοὶ οἴσουσιν βασιλεῖς δῶρα.
<septuaginta.psalmi urn:cts:greekLit:tlg0527.tlg027.1st1K-grc1.67.31>	ἐπιτίμησον τοῖς θηρίοις τοῦ καλάμου· ἡ συναγωγὴ τῶν ταύρων ἐν ταῖς δαμάλεσιν τῶν λαῶν τοῦ μὴ ἀποκλεισθῆναι τοὺς δεδοκιμασμένους τῷ ἀργυρίῳ· διασκόρπισον ἔθνη τὰ τοὺς πολέμους θέλοντα.
<septuaginta.psalmi urn:cts:greekLit:tlg0527.tlg027.1st1K-grc1.67.32>	ἥξουσιν πρέσβεις ἐξ Αἰγύπτου. Αἰθιοπία προφθάσει χεῖρα αὐτῆς τῷ θεῷ.
<septuaginta.psalmi urn:cts:greekLit:tlg0527.tlg027.1st1K-grc1.67.33>	αἱ βασιλεῖαι τῆς γῆς, ᾄσατε τῷ θεῷ, ψάλατε τῷ κυρίῳ. διαάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.67.34>	ψάλατε τῷ θεῷ τῷ ἐπιβεβηκότι ἐπὶ τὸν οὐρανὸν τοῦ οὐρανοῦ κατὰ ἀνατολάς. ἰδοὺ δώσει ἐν τῇ φωνῇ αὐτοῦ φωνὴν δυνάμεως.
<septuaginta.psalmi urn:cts:greekLit:tlg0527.tlg027.1st1K-grc1.67.35>	δότε δόξαν τῷ θεῷ· ἐπὶ τὸν Ἰσραὴλ ἡ μεγαλοπρεπία αὐτοῦ, καὶ ἡ δύναμις αὐτοῦ ἐν ταῖς νεφέλαις.
<septuaginta.psalmi urn:cts:greekLit:tlg0527.tlg027.1st1K-grc1.67.36>	θαυμαστὸς ὁ θεὸς ἐν τοῖς ὁσίοις αὐτοῦ· ὁ θεὸς Ἰσραήλ, αὐτὸς δώσει δύναμιν καὶ κραταίωσιν τῷ λαῷ αὐτοῦ· καὶ εὐλογητὸς ὁ θεός.
<septuaginta.psalmi urn:cts:greekLit:tlg0527.tlg027.1st1K-grc1.68.1>	Εἰς τὸ τέλος, ὑπὲρ τῶν ἀλλοιωθησομένων· τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.68.2>	Σῶσόν με, ὁ θεός, ὅτι εἰσήλθοσαν ὕδατα ἕως ψυχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.68.3>	ἐνεπάγην εἰς ἰλὺν βυθοῦ, καὶ οὐκ ἔστιν ὑπόστασις· ἥλθον εἰς τὰ βάθη τῆς θαλάσσης. καὶ καταιγὶς κατεπόντισέν με.
<septuaginta.psalmi urn:cts:greekLit:tlg0527.tlg027.1st1K-grc1.68.4>	ἐκοπίασα κράζων, ἐβραγχίασεν ὁ λάρυγξ μου. ἐξέλιπον οἱ ὀφθαλμοί μου ἀπὸ τοῦ ἐγγίζειν ἐπὶ τὸν θεόν μου.
<septuaginta.psalmi urn:cts:greekLit:tlg0527.tlg027.1st1K-grc1.68.5>	ἐπληθύνθησαν ὑπὲρ τὰς τρίχας τῆς κεφαλῆς μου οἱ μισοῦντές με δωρεάν· ἐκραταιώθησαν οἱ ἐχθροί μου οἱ ἐκδιώκοντές με ἀδίκως· ἃ οὐχ ἥρπασα τότε ἀπετίννυον.
<septuaginta.psalmi urn:cts:greekLit:tlg0527.tlg027.1st1K-grc1.68.6>	ὁ θεός, σὺ ἔγνως τὴν ἀφροσύνην μου. καὶ αἱ πλημμελίαι μου ἀπὸ σοῦ οὐκ ἐκρύβησαν.
<septuaginta.psalmi urn:cts:greekLit:tlg0527.tlg027.1st1K-grc1.68.7>	μὴ αἰσχυνθείησαν ἐπʼ ἐμοὶ οἱ ὑπομένοντές σε, Κύριε τῶν δυνάμεων· μὴ ἐντραπείησαν ἐπʼ ἐμοὶ οἱ ζητοῦντές σε, ὁ θεὸς τοῦ Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.68.8>	ὅτι ἕνεκα σοῦ ὑπήνεγκα ὀνειδισμόν, ἐκάλυψεν ἐντροπὴ τὸ πρόσωπόν μου·
<septuaginta.psalmi urn:cts:greekLit:tlg0527.tlg027.1st1K-grc1.68.9>	ἀπηλλοτριωμένος ἐγενήθην τοῖς ἀδελφοῖς μου, καὶ ξένος τοῖς υἱοῖς τῆς μητρός μου·
<septuaginta.psalmi urn:cts:greekLit:tlg0527.tlg027.1st1K-grc1.68.10>	ὅτι ὁ ζῆλος τοῦ οἴκου σου καταφάγεταί με, καὶ οἱ ὀνειδισμοὶ τῶν ὀνειδιζόντων σε ἐπέπεσαν ἐπʼ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.68.11>	καὶ συνέκαμψα ἐν νηστίᾳ τὴν ψυχήν μου, καὶ ἐγενήθη εἰς ὀνειδισμὸν ἐμοί
<septuaginta.psalmi urn:cts:greekLit:tlg0527.tlg027.1st1K-grc1.68.12>	καὶ ἐθέμην τὸ ἔνδυμά μου σάκκον, καὶ ἐγενόμην αὐτοῖς εἰς παραβολήν.
<septuaginta.psalmi urn:cts:greekLit:tlg0527.tlg027.1st1K-grc1.68.13>	κατʼ ἐμοῦ ἠδολέσχουν οἱ καθήμενοι ἐν πύλῃ, καὶ εἰς ἐμὲ ἔψαλλον οἱ πίνοντες τὸν οἶνον.
<septuaginta.psalmi urn:cts:greekLit:tlg0527.tlg027.1st1K-grc1.68.14>	ἐγὼ δὲ τῇ προσευχῇ μου πρὸς σέ, Κύριε· καιρὸς εὐδοκίας, ὁ θεός· ἐν τῷ πλήθει τοῦ ἐλέους σου ἐπάκουσον, ἐν ἀληθείᾳ τῆς σωτηρίας σου.
<septuaginta.psalmi urn:cts:greekLit:tlg0527.tlg027.1st1K-grc1.68.15>	σῶσόν με ἀπὸ πηλοῦ, ἴνα μὴ ἐνπαγῶ· ῥυσθείην ἐκ τῶν μισούντων με καὶ ἐκ τοῦ βάθους τῶν ὑδάτων.
<septuaginta.psalmi urn:cts:greekLit:tlg0527.tlg027.1st1K-grc1.68.16>	μὴ με καταποντισάτω καταιγὶς ὕδατος, μηδὲ καταπιέτω με βυθός, μηδὲ συνσχέτω ἐπʼ ἐμὲ φρέαρ στόμα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.68.17>	εἰσάκουσόν μου, Κύριε, ὅτι χρηστὸν τὸ ἔλεός σου· κατὰ τὸ πλῆθος τῶν οἰκτειρμῶν σου ἐπίβλεψον ἐπʼ ἐμέ
<septuaginta.psalmi urn:cts:greekLit:tlg0527.tlg027.1st1K-grc1.68.18>	ξτὶ θλίβομαι, ταχὺ ἐπάκουσόν μου.
<septuaginta.psalmi urn:cts:greekLit:tlg0527.tlg027.1st1K-grc1.68.19>	πρόσχες τῇ ψυχῇ μου καὶ λύτρωσαι αὐτὴν, ἕνεκα τῶν ἐχθρῶν μου ῥῦσαί με.
<septuaginta.psalmi urn:cts:greekLit:tlg0527.tlg027.1st1K-grc1.68.20>	σὺ γὰρ γινώσκεις τὸν ὀνειδισμόν μου καὶ τὴν αἰσχύνην μου καὶ τὴν ἐντροπὴν μου· ἐναντίον σου πάντες οἱ θλίβοντές με.
<septuaginta.psalmi urn:cts:greekLit:tlg0527.tlg027.1st1K-grc1.68.21>	ὀνειδισμὸν προσεδόκησεν ἡ ψυχὴ μου καὶ ταλαιπωρίαν· καὶ ὑπέμεινα συνλυπούμενον, καὶ οὐχ ὑπῆρξεν, καὶ παρακαλοῦντα, καὶ οὐχ εὗρον.
<septuaginta.psalmi urn:cts:greekLit:tlg0527.tlg027.1st1K-grc1.68.22>	καὶ ἔδωκαν εἰς τὸ βρῶμά μου χολήν, καὶ εἰς τὴν δίψαν μου ἐπότισάν με ὄξος.
<septuaginta.psalmi urn:cts:greekLit:tlg0527.tlg027.1st1K-grc1.68.23>	γενηθήτω ἡ τράπεζα αὐτῶν ἐνώπιον αὐτῶν εἰς παγίδα,
<septuaginta.psalmi urn:cts:greekLit:tlg0527.tlg027.1st1K-grc1.68.24>	σκοτισθήτωσαν οἱ ὀφθαλμοὶ αὐτῶν τοῦ μὴ βλέπειν. καὶ εἰς ἀνταπόδοσιν καὶ εἰς σκάνδαλον· καὶ τὸν υῶτον αὐτῶν διὰ παντὸς σύνκαμψον·
<septuaginta.psalmi urn:cts:greekLit:tlg0527.tlg027.1st1K-grc1.68.25>	ἔκχεον ἐπʼ αὐτοὺς τὴν ὀργήν σου, καὶ ὁ θυμὸς τῆς ὀργῆς σου καταλάβοι αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.68.26>	γενηθήτω ἡ ἔπαυλις αὐτῶν ἠρημωμένη. καὶ ἐν τοῖς σκηνώμασιν αὐτῶν μὴ ἔστω ὁ κατοικῶν·
<septuaginta.psalmi urn:cts:greekLit:tlg0527.tlg027.1st1K-grc1.68.27>	ὅτι ὃν σὺ ἐπάταξας αὐτοὶ κατεδίωξαν, καὶ ἐπὶ τὸ ἄλγος τῶν τραυμάτων μου προσέθηκαν.
<septuaginta.psalmi urn:cts:greekLit:tlg0527.tlg027.1st1K-grc1.68.28>	πρόσθες ἀνομίαν ἐπὶ τὴν ἀνομίαν αὐτῶν, καὶ μὴ εἰσελθέτωσαν ἐν δικαιοσύνῃ σου·
<septuaginta.psalmi urn:cts:greekLit:tlg0527.tlg027.1st1K-grc1.68.29>	ἐξαλειφθήτωσαν ἐκ βίβλου ζώντων. καὶ μετὰ δικαίων μὴ γραφήτωσαν.
<septuaginta.psalmi urn:cts:greekLit:tlg0527.tlg027.1st1K-grc1.68.30>	πτωχὸς καὶ ἀλγῶν εἰμι ἐγώ, καὶ ἡ σαωτηρία τοῦ προσώπου σου ἀντελαάβετό μου.
<septuaginta.psalmi urn:cts:greekLit:tlg0527.tlg027.1st1K-grc1.68.31>	αἰνέσω τὸ ὄνομα τοῦ θεοῦ μετ᾿ ᾠδῆς, μεγαλυνῶ αὐτὸν ἐν αἰνέσει,
<septuaginta.psalmi urn:cts:greekLit:tlg0527.tlg027.1st1K-grc1.68.32>	καὶ ἀρέσει τῷ θεῷ ὑπέρ μόσχον νέον κέρατα ἐκφέροντα καὶ ὁπλάς.
<septuaginta.psalmi urn:cts:greekLit:tlg0527.tlg027.1st1K-grc1.68.33>	ἰδέτωσαν πτωχοὶ καὶ εὐφρανθήτωσαν. ἐκζητήσατε τὸν θεὸν καὶ ζήσεσθε.
<septuaginta.psalmi urn:cts:greekLit:tlg0527.tlg027.1st1K-grc1.68.34>	ὅτι εἰσήκουσεν τῶν πενήτων ὁ κύριος, καὶ τοὺς πεπεδημένους αὐτοῦ οὐκ ἐξουδένωσεν.
<septuaginta.psalmi urn:cts:greekLit:tlg0527.tlg027.1st1K-grc1.68.35>	αἶνεσάτωσαν αὐτὸν οἱ οὐρανοὶ καὶ ἡ γῆ, θάλασσα καὶ πάντα τὰ ἕρποντα ἐν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.68.36>	ὅτι ὁ θεὸς σώσει τὴν Σιών, καὶ οἰκοδομηθήσονται αἱ πόλεις τῆς Ἰουδαίας, καὶ κατοικήσουσιν ἐκεῖ καὶ κληρονομήσουσιν αὐτὴν·
<septuaginta.psalmi urn:cts:greekLit:tlg0527.tlg027.1st1K-grc1.68.37>	καὶ τὸ σπέρμα τῶν δούλων αὐτοῦ καθέξουσιν αὐτὴν, καὶ οἱ ἀγαπῶντες τὸ ὄνομα αὐτοῦ κατασκηνώσουσιν ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.69.1>	Είς τὸ τέλος· τῷ Δαυείδ εἰς ἀγάμνησιν, εἰς τὸ Σῶσαί με Κύριον.
<septuaginta.psalmi urn:cts:greekLit:tlg0527.tlg027.1st1K-grc1.69.2>	Ὁ θεός, εἰς τὴν βοήθειάν μου πρόσχες·
<septuaginta.psalmi urn:cts:greekLit:tlg0527.tlg027.1st1K-grc1.69.3>	αἰσχυνθείησαν καὶ ἐντραπείησαν οἱ ζητοῦντές μου τὴν ψυχὴν. ἀποστραφείησαν εἰς τὰ ὀπίσω καὶ καταισχυνθείησαν οἱ βουλό- μενοί μοι κακά·
<septuaginta.psalmi urn:cts:greekLit:tlg0527.tlg027.1st1K-grc1.69.4>	ἀποστραφείησαν παραυτίκα αἰσχυνόμενοι οἱ λέγοντές μοι Εὐγε εὖγε.
<septuaginta.psalmi urn:cts:greekLit:tlg0527.tlg027.1st1K-grc1.69.5>	ἀγαλλιάσθωσαν καὶ εὐφρανθήτωσαν ἐπὶ σοὶ πάντες οἱ ζη- τοῦντές σε, καὶ λεγέτωσαν διὰ παντός Μεγαλυνθήτω ὁ θεός, οἱ ἀγα- πῶντες τὸ σωτήριόν σου.
<septuaginta.psalmi urn:cts:greekLit:tlg0527.tlg027.1st1K-grc1.69.6>	ἐγὰ δὲ πτωχὸς καὶ πένης· ὁ θεός, βοήθησόν μοι· βοηθός μου καὶ ῥύστης μου εἶ σύ· Κύριε. μὴ χρονίσῃς.
<septuaginta.psalmi urn:cts:greekLit:tlg0527.tlg027.1st1K-grc1.70.1>	Τῷ Δαυείδ, υἱῶν Ἰωναδὰβ καὶ τῶν πρώτων αἰχμαλωτισθέντων. θεός, ἐπὶ σοὶ ἥλπισα, μὴ καταισχυνθείην εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.70.2>	ἐν τῇ δικαιοσύνῃ σου ῥῦσαί με καὶ ἐξελοῦ με, κλῖνον πρὸς μὲ τὸ οὖς σου καὶ σῶσόν με.
<septuaginta.psalmi urn:cts:greekLit:tlg0527.tlg027.1st1K-grc1.70.3>	γενοῦ μοι εἰς θεὸν ὑπερασπιστήν, εἰς τόπον ὀχυρὸν τοῦ σῶσαί με· ὅτι στερέωμά μου καὶ καταφυγή μου εἶ σύ.
<septuaginta.psalmi urn:cts:greekLit:tlg0527.tlg027.1st1K-grc1.70.4>	ὁ θεός, ῥῦσαί με ἐκ χειρὸς ἁμαρτωλοῦ, ἐκ χειρὸς παρανομοῦντος καὶ ἀδικοῦντος·
<septuaginta.psalmi urn:cts:greekLit:tlg0527.tlg027.1st1K-grc1.70.5>	ὅτι σὺ εἶ ἡ ὑπομονή μου, κύριε· Κύριος ἡ ἐλπίς μου ἐκ νεότητός μου.
<septuaginta.psalmi urn:cts:greekLit:tlg0527.tlg027.1st1K-grc1.70.6>	ἐπὶ σὲ ἐπεστηρίχθην ἀπὸ γαστρός, ἐκ κοιλίας μητρός μου σύ μου εἶ σκεπαστής· ἐν σοὶ ἡ ὕμνησίς μου διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.70.7>	ὡσεὶ τέρας ἐγενήθην τοῖς πολλοῖς, καὶ σὺ βοηθὸς κραταιός.
<septuaginta.psalmi urn:cts:greekLit:tlg0527.tlg027.1st1K-grc1.70.8>	πληρωθήτω τὸ στόμα μου αἰνέσεως. ὅπως ὑμνήσω τὴν δόξαν σου, ὅλην τὴν ἡμέραν τὴν μεγαλοπρεπίαν σου.
<septuaginta.psalmi urn:cts:greekLit:tlg0527.tlg027.1st1K-grc1.70.9>	μὴ ἀπορίψῃς με εἰς καιρὸν γήρους. ἐν τῷ ἐκλιπεῖν τὴν ἰσχύν μου μὴ ἐνκαταλίπῃς με.
<septuaginta.psalmi urn:cts:greekLit:tlg0527.tlg027.1st1K-grc1.70.10>	ὅτι εἶπαν οἱ ἐχθροί μου ἐμοί. καὶ οἱ φυλάσσοντες τὴν ψυχήν μου ἐβουλεύσαντο ἐπὶ τὸ αὐτό,
<septuaginta.psalmi urn:cts:greekLit:tlg0527.tlg027.1st1K-grc1.70.11>	λέγοντες Ὁ θεὸς ἐνκατέλιπεν αὐτόν· καταδιώξατε καὶ καταλάβετε αὐτόν, ὅτι οὐκ ἔστιν ὁ ῥυόμενος.
<septuaginta.psalmi urn:cts:greekLit:tlg0527.tlg027.1st1K-grc1.70.12>	ὁ θεός. μὴ μακρύνῃς ἀπʼ ἐμοῦ,
<septuaginta.psalmi urn:cts:greekLit:tlg0527.tlg027.1st1K-grc1.70.13>	αἰσχυνθήτωσαν καὶ ἐκλιπέτωσαν οἱ ἐνδιαβάλλοντες τὴν ψυχήν μου, περιβαλέσθωσαν αἰσχύνην καὶ ἐντροπὴν οἱ ζητοῦντες τὰ κακά μοι.
<septuaginta.psalmi urn:cts:greekLit:tlg0527.tlg027.1st1K-grc1.70.14>	ἐγὼ δὲ διὰ παντὸς ἐλπιῶ. καὶ προσθήσω ἐπὶ πᾶσαν τὴν αἴνεσίν σου.
<septuaginta.psalmi urn:cts:greekLit:tlg0527.tlg027.1st1K-grc1.70.15>	τὸ στόμα μου ἐξαγγελεῖ τὴν δικαιοσύνην σου, ὅλην τὴν ἡμέραν τὴν σαοτηρίαν σου. ὅτι οὐκ ἔγνων πραγματίας.
<septuaginta.psalmi urn:cts:greekLit:tlg0527.tlg027.1st1K-grc1.70.16>	ηἰσελεύσομαι ἐν δυναστίᾳ Κυρίου· Κύριε, μνησθήσομαι τῆς δικαιοσύνης σου μόνου.
<septuaginta.psalmi urn:cts:greekLit:tlg0527.tlg027.1st1K-grc1.70.17>	ἐδίδαξάς με, ὁ θεός, ἐκ νεότητός μου, καὶ μέχρι νῦν ἀναγγελῶ τὰ θαυμαάσιά σου,
<septuaginta.psalmi urn:cts:greekLit:tlg0527.tlg027.1st1K-grc1.70.18>	καὶ ἕως γήρους καὶ πρεσβείου· ὁ θεός, μὴ ἐνκαταλίπῃς με ἕως ἂν ἀπαγγείλω τὸν βραχίονά σου πάσῃ τῇ γενεᾷ τῇ ἐρχομένῃ. τὴν δυναστίαν σου
<septuaginta.psalmi urn:cts:greekLit:tlg0527.tlg027.1st1K-grc1.70.19>	καὶ τὴν δικαιοσύνην σου, ὁ θεός, ἕως ὑψίστων, ἃ ἐποίησας μεγαλεῖα. ὁ θεός, τίς ὅμοιός σοι ;
<septuaginta.psalmi urn:cts:greekLit:tlg0527.tlg027.1st1K-grc1.70.20>	ὅτι ἔδειξάς μοι θλίψεις πολλὰς καὶ κακά, καὶ ἐπιστρέψας ἐζωοποίησας με, καὶ ἐκ τῶν ἀβύσσων τῆς γῆς πάλιν ἀνήγαγές με,
<septuaginta.psalmi urn:cts:greekLit:tlg0527.tlg027.1st1K-grc1.70.21>	πλεονάσας τὴν δικαιοσύνην σου. καὶ ἐπιστρέψας παρεκάλεσάς με, καὶ ἐκ τῶν ἀβύσσων πάλιν ἀνήγαγές με.
<septuaginta.psalmi urn:cts:greekLit:tlg0527.tlg027.1st1K-grc1.70.22>	καὶ γὰρ ἐξομολογήσομαί σοι ἐν σκεύει ψαλμοῦ τὴν ἀλήθειάν ψαλῶ σοι, ὁ θεός, ἐν κιθάρᾳ, ὁ ἅγιος τοῦ Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.70.23>	ἀγαλλιάσονται τὰ χείλη μου ὅταν ψάλω σοι, καὶ ἡ ψυχή μου ἣν ἐλυτρώσω.
<septuaginta.psalmi urn:cts:greekLit:tlg0527.tlg027.1st1K-grc1.70.24>	ἔτι δὲ καὶ ἡ γλῶσσά μου ὅλην τὴν ἡμέραν μελετήσει τὴν δικαιοσύυην σου, ὅταν αἰσχυνθῶσιν καὶ ἐντραπῶσιν οἱ ζητοῦντες τὰ κακά μοι.
<septuaginta.psalmi urn:cts:greekLit:tlg0527.tlg027.1st1K-grc1.71.1>	Ὁ θεός, τὸ κρίμα σου τῷ βασιλεῖ δός, καὶ τὴν δικαιοσύνην σου τῷ υἱῷ τοῦ βασιλέως,
<septuaginta.psalmi urn:cts:greekLit:tlg0527.tlg027.1st1K-grc1.71.2>	κρίνειν τὸν λαόν σου ἐν δικαιοσύνῃ καὶ τοὺς πταοχούς σου ἐν κρίσει.
<septuaginta.psalmi urn:cts:greekLit:tlg0527.tlg027.1st1K-grc1.71.3>	ἀναλαβέτω τὰ ὄρη εἰρήνην τῷ λαῷ σου καὶ οἱ βουνοί
<septuaginta.psalmi urn:cts:greekLit:tlg0527.tlg027.1st1K-grc1.71.4>	ἐν δικαιοσύνῃ κρινεῖ τοὺς πτωχοὺς §τοῦ λαοῦ· καὶ σώσεις τοὺς υἱοὺς τῶν πενήταων, καὶ ταπεινώσει συκοβάντην·
<septuaginta.psalmi urn:cts:greekLit:tlg0527.tlg027.1st1K-grc1.71.5>	καὶ συνπαραμενεί τῷ ἡλίῳ, καὶ πρὸ τῆς σελήνης γενεὰς γενεῶν.
<septuaginta.psalmi urn:cts:greekLit:tlg0527.tlg027.1st1K-grc1.71.6>	καὶ καταβήσεται ὡς ὑετὸς ἐπὶ πόκον, καὶ ὡσεὶ σταγόνες στάζουσαι ἐπὶ τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.71.7>	ἀνατελεῖ ἐν ταῖς ἡμέραις αὐτοῦ δικαιοσύνη, καὶ πλῆθος εἰρήνης ἕως οὗ ἀνταναιρεθῇ ἡ σελήνη.
<septuaginta.psalmi urn:cts:greekLit:tlg0527.tlg027.1st1K-grc1.71.8>	καὶ κατακυριεύσει ἀπὸ θαλάσσης ἕως θαλάσσης, καὶ ἀπὸ ποταμοῦ ἕως περάτων τῆς οἰκουμένης.
<septuaginta.psalmi urn:cts:greekLit:tlg0527.tlg027.1st1K-grc1.71.9>	ἐνώπιον αὐτοῦ προπεσοῦνται Αἰθίοπες, καὶ οἱ ἐχθροὶ αὐτοῦ χοῦν λίξουσιν·
<septuaginta.psalmi urn:cts:greekLit:tlg0527.tlg027.1st1K-grc1.71.10>	βασιλεῖς Θαρσεὶς καὶ αἱ νῆσοι δῶρα προσοίσουσιν. βασιλεῖς Ἀράβων καὶ Σαβὰ δῶρα προσάξουσιν·
<septuaginta.psalmi urn:cts:greekLit:tlg0527.tlg027.1st1K-grc1.71.11>	καὶ προσκυνήσουσιν αὐτῷ πάντες οἱ βασιλεῖς, πάντα τὰ ἔθνη δουλεύσουσιν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.71.12>	ὅτι ἐρύσατο πτωχὸν ἐκ χειρὸς δυνάστου, καὶ πένητα ᾦ οὐχ ὑπῆρχεν βοηθόςφείσεται
<septuaginta.psalmi urn:cts:greekLit:tlg0527.tlg027.1st1K-grc1.71.13>	πτωχοῦ καὶ πένητος, καὶ ψυχὰς πενήτων σώσει·
<septuaginta.psalmi urn:cts:greekLit:tlg0527.tlg027.1st1K-grc1.71.14>	ἐκ τόκου καὶ ἐξ ἀδικίας λυτρώσεται τὰς ψυχὰς αὐτῶν. καὶ ἔντιμον τὸ ὄνομα αὐτῶν ἐνώπιον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.71.15>	καὶ ζήσεται καὶ δοθήσεται αὐτῷ ἐκ τοῦ χρυσίου τῆς Ἀραβίας, καὶ προσεύξονται περὶ αὐτοῦ διὰ παντός, ὅλην τὴν ἡμέραν εὐλογήσουσιν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.71.16>	ἔσται στήριγμα ἐν τῇ γῇ ἐπʼ ἄκρων τῶν ὀρέων· ὑπεραρθήσεται ὑπέρ τὸν Λίβανον ὁ καρπὸς αὐτοῦ, καὶ ἐξανθήσουσιν ἐκ πόλεως ὡσεὶ χόρτος τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.71.17>	ἔστω τὸ ὄνομα αὐτοῦ εὐλογημένον εἰς τοὺς αἰῶνας, πρὸ τοῦ ἡλίου διαμενεῖ τὸ ὄνομα αὐτοῦ· καὶ εὐλογηθήσονται ἐν αὐτῷ πᾶσαι αἱ φυλαὶ τῆς γῆς. πάντα τὰ ἔθνη μακαριοῦσιν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.71.18>	εὐλογητὸς Κύριος ὁ θεὸς Ἰσραήλ, ὁ ποιῶν θαυμάσια μόνος,
<septuaginta.psalmi urn:cts:greekLit:tlg0527.tlg027.1st1K-grc1.71.19>	καὶ εὐλογητὸν τὸ ὄνομα τῆς δόξης αὐτοῦ εἰς τὸν αἰῶνα καὶ εἰς τὸν αἰῶνα τοῦ αἰῶνος· καὶ πληρωθήσεται τῆς δόξης αὐτοῦ πᾶσα ἡ γῆ. γένοιτο, γένοιτο.
<septuaginta.psalmi urn:cts:greekLit:tlg0527.tlg027.1st1K-grc1.71.20>	Ἐξέλιπον οἱ δμνοι Δαυεὶδ τοῦ υἱοῦ Ἰεσσαί.
<septuaginta.psalmi urn:cts:greekLit:tlg0527.tlg027.1st1K-grc1.72.1>	Ὡς ἀγαθὸς τῷ Ἰσραὴλ ὁ θεός, τοῖς εὐθέσι τῇ καρδίᾳ.
<septuaginta.psalmi urn:cts:greekLit:tlg0527.tlg027.1st1K-grc1.72.2>	ἐμοῦ δὲ παρὰ μικρὸν ἐσαλεύθησαν οἱ πόδες, παρʼ ὀλίγον ἐξεχύθη τὰ διαβήματά μου.
<septuaginta.psalmi urn:cts:greekLit:tlg0527.tlg027.1st1K-grc1.72.3>	ὅτι ἐζήλωσα ἐπὶ τοῖς ἀνόμοις, εἰρήνην ἁμαρτωλῶν θεωρῶν·
<septuaginta.psalmi urn:cts:greekLit:tlg0527.tlg027.1st1K-grc1.72.4>	ὅτι οὐκ ἔστιν ἀνάνευσις ἐν τῷ θανάτῳ αὐτῶν, καὶ στερέωμα ἐν τῇ μάστιγι αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.72.5>	ἐν κόποις ἀνθρώπων οὐκ εἰσίν, καὶ μετὰ ἀνθρώπων οὐ μαστιγωθήσονται.
<septuaginta.psalmi urn:cts:greekLit:tlg0527.tlg027.1st1K-grc1.72.6>	διὰ τοῦτο ἐκράτησεν αὐτοὺς ἡ ὑπερηφανία, περιεβάλοντο ἀδικίαν καὶ ἀσέβειαν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.72.7>	ἐξελεύσεται ὡς ἐκ στέατος ἡ ἀδικία αὐτῶν, διῆλθον εἰς διάθεσιν καρδίας·
<septuaginta.psalmi urn:cts:greekLit:tlg0527.tlg027.1st1K-grc1.72.8>	δενοήθησαν καὶ ἐλάλησαν ἐν πονηρίᾳ. ἀδικίαν εἰς τὸ ὕψος ἐλάλησαν·
<septuaginta.psalmi urn:cts:greekLit:tlg0527.tlg027.1st1K-grc1.72.9>	ἔθεντο εἰς οὐρανὸν τὸ στόμα αὐτῶν, καὶ ἡ γλῶσσα αὐτῶν διῆλθεν ἐπὶ τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.72.10>	διὰ τοῦτο ἐπιστρέψει ὁ λαός μου ἐνταῦθα, καὶ ἡμέραι πλήρεις εὑρεθήσονται αὐτοῖς,
<septuaginta.psalmi urn:cts:greekLit:tlg0527.tlg027.1st1K-grc1.72.11>	καὶ εἶπαν Πῶς ἔγνω ὁ θεός;
<septuaginta.psalmi urn:cts:greekLit:tlg0527.tlg027.1st1K-grc1.72.12>	ἰδοὺ ἁμαρτωλοὶ καὶ εὐθηνοῦνται καὶ εἰ ἔστιν γνῶσις ἐν τῷ ὑψίστῳ εἰς τὸν αἰῶνα κατέσχον πλούτου.
<septuaginta.psalmi urn:cts:greekLit:tlg0527.tlg027.1st1K-grc1.72.13>	καὶ εἶπα Ἀρα ματαίως ἐδικαίωσα τὴν καρδίαν μου. καὶ ἐνιψάμην ἐν ἀθῴοις τὰς χεῖράς μου,
<septuaginta.psalmi urn:cts:greekLit:tlg0527.tlg027.1st1K-grc1.72.14>	καὶ ἐγενόμην μεμαστιγωμένος ὅλην τὴν ἡμέραν, καὶ ὁ ἔλεγχός μου εἰς τὰς πρωίας.
<septuaginta.psalmi urn:cts:greekLit:tlg0527.tlg027.1st1K-grc1.72.15>	εἰ ἔλεγον Διηγήσομαι οὕτως, ἰδοὺ τῇ γεωεᾷ τῶν υἱῶν σου ἠσυνθέτηκα.
<septuaginta.psalmi urn:cts:greekLit:tlg0527.tlg027.1st1K-grc1.72.16>	καὶ ὑπέλαβον τοῦ γνῶναι· τοῦτο κόπος ἐναντίον μου,
<septuaginta.psalmi urn:cts:greekLit:tlg0527.tlg027.1st1K-grc1.72.17>	ἕως εἰσέλθω εἰς τὸ ἁγιαστήριον τοῦ θεοῦ, καὶ συνῶ εἰς τὰ ἔσχατα.
<septuaginta.psalmi urn:cts:greekLit:tlg0527.tlg027.1st1K-grc1.72.18>	πλὴν διὰ τὰς δολιότητας ἔθου αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.72.19>	πῶς ἐγένοντο εἰς ἐρήμωσιν ἐξάπινα ἐξέλιπον, ἀπώλοντο διὰ τὴν ἀνομίαν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.72.20>	ὡσεὶ ἐνύπνιον ἐξεγειρομένου, κύριε, ἐν τῇ πόλει σου τὴν εἰκόνα αὐτῶν ἐξουδενώσεις.
<septuaginta.psalmi urn:cts:greekLit:tlg0527.tlg027.1st1K-grc1.72.21>	ὅτι ηὐφράνθη ἡ καρδία μου, καὶ οἱ νεφροί μου ἠλλοιὼθησαν·
<septuaginta.psalmi urn:cts:greekLit:tlg0527.tlg027.1st1K-grc1.72.22>	καὶ ἐγὼ ἐξουδενωμένος καὶ οὐκ ἔγνων, κτηνώδης ἐγενόμην παρὰ σοί.
<septuaginta.psalmi urn:cts:greekLit:tlg0527.tlg027.1st1K-grc1.72.23>	καὶ ἐγὼ διὰ παντὸς μετὰ σοῦ· ἐκράτησας τῆς χειρὸς τῆς δεξιᾶς μου,
<septuaginta.psalmi urn:cts:greekLit:tlg0527.tlg027.1st1K-grc1.72.24>	ἐν τῇ βουλῇ σου ὡδήγησάς με. καὶ μετὰ δόξης προσελάβου με.
<septuaginta.psalmi urn:cts:greekLit:tlg0527.tlg027.1st1K-grc1.72.25>	τί γάρ μοι ὑπάρχει ἐν τῷ οὐρανῷ ; καὶ παρὰ σοῦ τί ἠθέλησα ἐπὶ τῆς γῆς
<septuaginta.psalmi urn:cts:greekLit:tlg0527.tlg027.1st1K-grc1.72.26>	ἐξέλιπεν ἡ καρδία μου καὶ ἡ σάρξ μου, ὁ θεὸς τῆς καρδίας μου, καὶ ἡ μερίς μου ὁ θεὸς εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.72.27>	ὅτι ἰδοὺ οἱ μακρύνοντες ἑαυτοὺς ἀπὸ σοῦ ἀπολοῦνται· ἐξωλέθρευσας πάντα τὸν πορνεύοντα ἀπὸ σοῦ.
<septuaginta.psalmi urn:cts:greekLit:tlg0527.tlg027.1st1K-grc1.72.28>	ἐμοὶ δὲ τὸ προσκολλᾶσθαι τῷ κυρίῳ ἀγαθόν ἐστιν, τίθεσθαι ἐν τῷ κυρίῳ τὴν ἐλπίδα μου, τοῦ ἐξαγγεῖλαι πάσας τὰς αἰνέσεις σου ἐν ταῖς πύλαις τῆς θυγατρὸς Σιών.
<septuaginta.psalmi urn:cts:greekLit:tlg0527.tlg027.1st1K-grc1.73.1>	Ἵνα τί ἀπώσω, ὁ θεός, εἰς τέλος; ὠργίσθη ὁ θυμός σου ἐπὶ πρόβατα νομῆς σου;
<septuaginta.psalmi urn:cts:greekLit:tlg0527.tlg027.1st1K-grc1.73.2>	μνήσθητι τῆς συναγωγῆς σου ἧς ἐκτήσω ἀπʼ ἀρχῆς· ἐλυτρώσω ῥάβδον κληρονομίας σου, ὄρος Σιὼν τοῦτο ὃ κατεσκήνωσας ἐν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.73.3>	ἔπαρον τὰς χεῖράς σου ἐπὶ τὰς ὑπερηφανίας αὐτῶν εἰς τέλος, ὅσα ἐπονηρεύσατο ὁ ἐχθρὸς ἐν τοῖς ἁγίοις σου.
<septuaginta.psalmi urn:cts:greekLit:tlg0527.tlg027.1st1K-grc1.73.4>	καὶ ἐνεκαυχήσαντο οἱ μισοῦντές σε ἐν μέσῳ τῆς ἑορτῆς σου,
<septuaginta.psalmi urn:cts:greekLit:tlg0527.tlg027.1st1K-grc1.73.5>	ὡς εἰς τὴν εἴσοδον ὑπεράνω· ὡς ἐν δρυμῷ ξύλων ἀξίναις ἐξέκοψαν
<septuaginta.psalmi urn:cts:greekLit:tlg0527.tlg027.1st1K-grc1.73.6>	τὰς θύρας αὐτῆς· ἐπὶ τὸ αὐτὸ ἐν πελέκει καὶ λαξευτηρίῳ κατέρραξαν αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.73.7>	ἐνεπύρισαν ἐν πυρὶ τὸ ἁγιαστήριόν σου· εἰς τὴν γῆν ἐβεβήλωσαν τὸ σκήνωμα τοῦ ὀνόματός σου.
<septuaginta.psalmi urn:cts:greekLit:tlg0527.tlg027.1st1K-grc1.73.8>	εἶπαν ἐν τῇ καρδίᾳ αὐτῶν ἡ συγγενία αὐτῶν ἐπὶ τὸ αὐτό Δεῦτε καὶ καταπαύσωμεν τὰς ἑορτὰς Κυρίου ἀπὸ τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.73.9>	τὰ σημεῖα ἡμῶν οὐκ εἴδομεν, οὐκ ἔστιυ ἔτι προφήτης, καὶ ἡμᾶς οὐ γνώσεται ἔτι.
<septuaginta.psalmi urn:cts:greekLit:tlg0527.tlg027.1st1K-grc1.73.10>	ἔως πότε, ὁ θεός, ὀνειδιεῖ ὁ ἐχθρός παροξυνεῖ ὁ ὑπεναντίος τὸ ὄνομά σου εἰς τέλος;
<septuaginta.psalmi urn:cts:greekLit:tlg0527.tlg027.1st1K-grc1.73.11>	ἵνα τί ἀποστρέφεις τὴν χεῖρά σου καὶ τὴν δεξιάν σου ἐκ μέσου τοῦ κόλπου σου εἰς τέλος;
<septuaginta.psalmi urn:cts:greekLit:tlg0527.tlg027.1st1K-grc1.73.12>	ὁ δὲ βασιλεὺς ἡμῶν πρὸ αἰῶνος, εἰργάσατο σωτηρίαν ἐν μέσχῳ τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.73.13>	σὺ ἐκραταίωσας ἐν τῇ δυνάμει σου τὴν θάλασσαν, σὺ συνέτριψας τὰς κεφαλὰς τῶν δρακόντων ἐπὶ τοῦ ὕδατος·
<septuaginta.psalmi urn:cts:greekLit:tlg0527.tlg027.1st1K-grc1.73.14>	ἔδωκας αὐτὸν βρῶμα λαοῖς τοῖς Αἰθίοψιν.
<septuaginta.psalmi urn:cts:greekLit:tlg0527.tlg027.1st1K-grc1.73.15>	σὺ διέρρηξας πηγὰς καὶ χειμάρρους,
<septuaginta.psalmi urn:cts:greekLit:tlg0527.tlg027.1st1K-grc1.73.16>	σὴ ἐστιν ἡ ἡμέρα, καὶ σή ἐστιν ἧ νύξσὺ κατηρτίσω ἥλιον καὶ σελήνην.
<septuaginta.psalmi urn:cts:greekLit:tlg0527.tlg027.1st1K-grc1.73.17>	σὺ ἐποίησας πάντα τὰ ὅρια τῆς γῆς· θέρος καὶ ἔαρ σὺ ἐποίησας·
<septuaginta.psalmi urn:cts:greekLit:tlg0527.tlg027.1st1K-grc1.73.18>	μνήσθητι ταύτης τῆς κτίσεως ἐχθρὸς ὠνείδισεν τὸν κύριον, καὶ λαὸς ἄφρων παρώξυνεν τὸ ὄνομα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.73.19>	μὴ παραδῷς τοῖς θηρίοις ψυχὴν ἐξομολογουμένην σοι, τῶν ψυχῶν τῶν πενήτων σου μὴ ἐπιλάθῃ εἰς τέλος.
<septuaginta.psalmi urn:cts:greekLit:tlg0527.tlg027.1st1K-grc1.73.20>	ἐπίβλεψον εἰς τὴν διαθήκην σου, ὅτι ἐπληρώθησαν οἱ ἐσκοτωμένοι τῆς γῆς οἴκων ἀνομιῶν.
<septuaginta.psalmi urn:cts:greekLit:tlg0527.tlg027.1st1K-grc1.73.21>	μὴ ἀποστραφήτω τεταπεινωμένος καὶ κατηησ χυμμένος· πταωχὸς καὶ πένης αἰνέσουσιν τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.73.22>	ἀνάστα, ὁ θεός, δίκασον τὴν δίκην σου· μνήσθητι τῶν ὀνειδισμῶν σου τῶν ὑπὸ ἄφρονος ὅλην τὴν ἡμέραν.
<septuaginta.psalmi urn:cts:greekLit:tlg0527.tlg027.1st1K-grc1.73.23>	μὴ ἐπιλάθῃ τῆς φωνῆς τῶν ἱκετῶν σου, ἡ ὑπερηφανία τῶν μισούντων σε ἀναβαίη διὰ παντὸς πρὸς σέ.
<septuaginta.psalmi urn:cts:greekLit:tlg0527.tlg027.1st1K-grc1.74.1>	Εἰς τὸ τέλος· μὴ διαφθείρης· ψαλμὸς τῷ Ἀσὰφ ᾠδῆς.
<septuaginta.psalmi urn:cts:greekLit:tlg0527.tlg027.1st1K-grc1.74.2>	Ἐξομολογησόμεθά σοι, ὁ θεός, ἐξομολογησόμεθα καὶ ἐπικαλεσόμεθα τὸ ὄνομά σου· διηγήσομαι πάντα τὰ θαυμάσιά σου,
<septuaginta.psalmi urn:cts:greekLit:tlg0527.tlg027.1st1K-grc1.74.3>	ὅταν λάβω καιρόν· ἐγὼ εὐθύτητας κρινῶ.
<septuaginta.psalmi urn:cts:greekLit:tlg0527.tlg027.1st1K-grc1.74.4>	ἐτάκη ή γῆ καὶ πάντες οἱ κατοικοῦντες αὐτήν, ἐγὼ ἐστερέωσα τοὺς στύλους αὐτῆς. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.74.5>	εἶπα τοῖς παρανομοῦσιν μὴ παρανομεῖν, καὶ τοῖς ἁμαρτάνουσιν Μὴ ὑψοῦτε κέρας·
<septuaginta.psalmi urn:cts:greekLit:tlg0527.tlg027.1st1K-grc1.74.6>	μὴ ἐπαίρετε εἰς ὕψος τὸ κέρας ὑμῶν. μὴ λαλεῖτε κατὰ τοῦ θεοῦ ἀδικίαν·
<septuaginta.psalmi urn:cts:greekLit:tlg0527.tlg027.1st1K-grc1.74.7>	ὅτι οὔτε ἀπὸ ἐξόδων οὔτε ἀπὸ δυσμῶν οὔτε ἀπὸ ἐρήμων,
<septuaginta.psalmi urn:cts:greekLit:tlg0527.tlg027.1st1K-grc1.74.8>	ὅτι ὁ θεὸς κριτής ἐστιν· τοῦτον ταπεινοῖ καὶ τοῦτον ὑψοῖ.
<septuaginta.psalmi urn:cts:greekLit:tlg0527.tlg027.1st1K-grc1.74.9>	ὅτι ποτήριρν ἐν χειρὶ Κυρίου, οἴνου ἀκράτου πλῆρες κεράσματος. καὶ ἔκλινεν ἐκ τούτου εἰς τοῦτο· πλὴν ὁ τρυγίας αὐτοῦ οὐκ ἐξεκενώθη, καὶ πίονται πάντες οἱ ἁμαρτωλοὶ τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.74.10>	ἐγὼ δὲ ἀγαλλιάσομαι εἰς τὸν αἰῶνα, ψαλῶ τῷ θεῷ Ἰακώβ·
<septuaginta.psalmi urn:cts:greekLit:tlg0527.tlg027.1st1K-grc1.74.11>	καὶ πάντα τὰ κέρατα τῶν ἁμαρτωλῶν συνκλάσω, καὶ ὑψωθήσεται τὰ κέρατα τοῦ δικαίου.
<septuaginta.psalmi urn:cts:greekLit:tlg0527.tlg027.1st1K-grc1.75.1>	Εἰς τὸ τέλος, ἐν ὕμνοις· ψαλμὸς τῷ Ἀσάφ. ᾠδή, πρὸς τὸν Ἀσσύριον.
<septuaginta.psalmi urn:cts:greekLit:tlg0527.tlg027.1st1K-grc1.75.2>	Γνωστὸς ἐν τῆ Ἰουδαἰᾳ ὁ θεός, ἐν τῷ Ἰσραὴλ μέγα τὸ ὄνομα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.75.3>	καὶ ἐγενήθη ἐν εἰρήνῃ ὁ τόπος αὐτοῦ, καὶ τὸ κατοικητήριον αὐτοῦ ἐν Σιών·
<septuaginta.psalmi urn:cts:greekLit:tlg0527.tlg027.1st1K-grc1.75.4>	ἐκεῖ συνέτριψεν τὰ κράτη τῶν τόξων, ὅπλον καὶ ῥομφαίαν καὶ πόλεμον· ἐκεῖ συνκλάσει τὰ κέρατα. διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.75.5>	φωτίζεις σὺ θαυμαστῶς ἀπὸ ὀρέων αἰωνίων.
<septuaginta.psalmi urn:cts:greekLit:tlg0527.tlg027.1st1K-grc1.75.6>	ἐταράχθησαν πάντες οἱ ἀσύνετοι τῇ καρδίᾳ· ὕπνωσαν ὕπνον αὐτῶν, καὶ οὐχ εὗρον οὐδὲν πάντες οἱ ἄνδρες τοῦ πλούτου ταῖς χερσὶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.75.7>	ἀπὸ ἐπιτιμήσεως σου, ὁ θεὸς Ἰακώβ, ἐνύσταξαν οἱ ἐπιβεβηκότες τοὺς ἵππους.
<septuaginta.psalmi urn:cts:greekLit:tlg0527.tlg027.1st1K-grc1.75.8>	σὺ φοβερὸς εἶ, καὶ τίς ἀντιστήσεταί σοι ἀπὸ τῆς ὀργῆς σους
<septuaginta.psalmi urn:cts:greekLit:tlg0527.tlg027.1st1K-grc1.75.9>	ἐκ τοῦ οὐρανοῦ ἠκόντισας κρίσιν, γῆ ἐφοβήθη καὶ ἡσύχασεν,
<septuaginta.psalmi urn:cts:greekLit:tlg0527.tlg027.1st1K-grc1.75.10>	ἐν τῷ ἀναστῆναι εἰς κρίσιν τὸν θεόν, τοῦ σῶσαι πάντας τοὺς πρᾳεῖς τῇ καρδίᾳ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.75.11>	ὅτι ἐνθύμιον ἀνθρώπου ἐξομολογήσεταί σοι, καὶ ἐνκατάλιμμα ἐνθυμίου ἑορτάσει σοι.
<septuaginta.psalmi urn:cts:greekLit:tlg0527.tlg027.1st1K-grc1.75.12>	εδξασθε καὶ ἀπόδοτε Κυρίῳ τῷ θεῷ ἡμῶν· πάντες οἱ κύκλῳ αὐτοῦ οἴσουσιν δῶρα
<septuaginta.psalmi urn:cts:greekLit:tlg0527.tlg027.1st1K-grc1.75.13>	τῷ φοβερῷ καὶ ἀφαιρουμένῳ πνεύματα ἀρχόντων, φοβερῷ παρὰ τοῖς βασιλεῦσι τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.76.1>	Εἰς τὸ τέλος, ὐπὲρ Ἰδιθούμ· τῷ Ἀσὰφ ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.76.2>	Φωνῇ μου πρὸς Κύριον ἐκέκραξα, καὶ ἡ φωνή μου πρὸς τὸν θεόν, καὶ προσέσχεν μοι.
<septuaginta.psalmi urn:cts:greekLit:tlg0527.tlg027.1st1K-grc1.76.3>	ἐν ἡμέρᾳ θλίψεως μου τὸν θεὸν ἐξεζήτησα, ταῖς χερσίν μου νυκτὸς ἐναντίον αὐτοῦ, καὶ οὐκ ἠπατήθην· ἀπηνήνατο παρακληθῆναι ἡ ψυχή μου.
<septuaginta.psalmi urn:cts:greekLit:tlg0527.tlg027.1st1K-grc1.76.4>	ἐμνήσθην τοῦ θεοῦ καὶ εὐφράνθην· ἠδολέσχησα καὶ ὠλιγοψύχησεν τὸ πνεῦμα μου. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.76.5>	προκατελάβοντο φυλακὰς οἱ ἐχθροί μου· ἐταράχθην καὶ οὐκ ἐλάλησα.
<septuaginta.psalmi urn:cts:greekLit:tlg0527.tlg027.1st1K-grc1.76.6>	διελογισάμην ἡμέρας ἀρχαίας. καὶ ἔτη αἰώνια
<septuaginta.psalmi urn:cts:greekLit:tlg0527.tlg027.1st1K-grc1.76.7>	ἐμνήσθην καὶ ἐμελέτησα· νυκτὸς μετὰ τῆς καρδίας μου ἠδολέσχουν, καὶ ἔσκαλεν τὸ πνεῦμά μου.
<septuaginta.psalmi urn:cts:greekLit:tlg0527.tlg027.1st1K-grc1.76.8>	μὴ εἰς τοὺς αἰῶνας ἀπώσεται Κύριος. καὶ οὐ προσθήσει τοῦ εὐδοκῆσαι ἔτι;
<septuaginta.psalmi urn:cts:greekLit:tlg0527.tlg027.1st1K-grc1.76.9>	ἡ εἰς τέλος ἀποκόψει τὸ ἔλεος ἀπὸ γενεᾶς καὶ γενεᾶς;
<septuaginta.psalmi urn:cts:greekLit:tlg0527.tlg027.1st1K-grc1.76.10>	ἡ ἐπιλήσεται τοῦ οἰκτειρῆσαι ὁ θεός, ἡ συνέξει τοὺς οἰκτειρμοὺς αὐτοῦ ἐν τῇ ὀργῇ αὐτοῦ διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.76.11>	καὶ εἶπα Νῦν ἠρξάμην. αὕτη ἡ ἀλλοίωσις τῆς δεξιᾶς τοῦ ὑψίστου
<septuaginta.psalmi urn:cts:greekLit:tlg0527.tlg027.1st1K-grc1.76.12>	ἐμνήσθην τῶν ἔργων Κυρίου, ὅτι μνησθήσομαι ἀπὸ τῆς ἀρχῆς τῶν θαυμασίων σου,
<septuaginta.psalmi urn:cts:greekLit:tlg0527.tlg027.1st1K-grc1.76.13>	καὶ μελετήσω ἐν πᾶσιν τοῖς ἔργοις σου, καὶ ἐν τοῖς ἐπιτηδεύμασίν σου ἀδολεσχήσω.
<septuaginta.psalmi urn:cts:greekLit:tlg0527.tlg027.1st1K-grc1.76.14>	ὁ θεός, ἐν τῆ ἁγἰῳ ἡ ὁδός σουοὐ
<septuaginta.psalmi urn:cts:greekLit:tlg0527.tlg027.1st1K-grc1.76.15>	εἶ ὁ θεὸς ἡμῶν ὁ ποιῶν θαυμάσια, τίς θεὸς μέγας ὡς ὁ θεὸς ἡμῶν ἐγνώρισας ἐν τοῖς λαοῖς σου τὴν δύναμίν σου·
<septuaginta.psalmi urn:cts:greekLit:tlg0527.tlg027.1st1K-grc1.76.16>	ἐλυτρώσω ἐν τῷ βραχίονί σου τὸν λαόν σου, τοὺς υἱοὺς Ἰακὼβ καὶ Ἰωσήφ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.76.17>	εἴδοσάν σε ὕδατα, ὁ θεός, εἴδοσάν σε ὕδατα καὶ ἐφοβήθησαν, καὶ ἐταράχθησαν ἄβυσσοι
<septuaginta.psalmi urn:cts:greekLit:tlg0527.tlg027.1st1K-grc1.76.18>	π λῆθος ἠχοῦς ὕδατος· φωνὴν ἔδωκαν αἱ νεφέλαι, καὶ γὰρ τὰ βέλη σου διαπορεύονται·
<septuaginta.psalmi urn:cts:greekLit:tlg0527.tlg027.1st1K-grc1.76.19>	φωνὴ τῆς βροντῆς σου ἐν τῷ τροχῷ, ἐσαλεύθη καὶ ἔντρομος ἐγενήθη ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.76.20>	ἐν τῇ θαλάσσῃ ἡ ὁδός σου, καὶ αἱ τρίβοι σου ἐν ὕδασι πολλοῖς, καὶ τὰ ἴχνη σου οὐ γνωσθήσονται.
<septuaginta.psalmi urn:cts:greekLit:tlg0527.tlg027.1st1K-grc1.76.21>	ὡδήγησας ὡς πρόβατα τὸν λαόν σου ἐν χειρὶ Μωυσῆ καὶ Ἀαρών.
<septuaginta.psalmi urn:cts:greekLit:tlg0527.tlg027.1st1K-grc1.77.1>	Προσέχετε λαός μου τὸν νόμον μου, κλίνατε τὸ οὖς ὑμῶν εἰς τὰ ῥήματα τοῦ στόματός μου.
<septuaginta.psalmi urn:cts:greekLit:tlg0527.tlg027.1st1K-grc1.77.2>	ἀνοίξω ἐν παραβολαῖς τὸ στόμα μου, φθέγξομαι προβλήματα ἀπʼ ἀρχῆς.
<septuaginta.psalmi urn:cts:greekLit:tlg0527.tlg027.1st1K-grc1.77.3>	ὅσα ἠκούσαμεν καὶ ἔγνωμεν αὐτά, καὶ οἱ πατέρες ἡμῶν διηγήσαντο ἡμῖν·
<septuaginta.psalmi urn:cts:greekLit:tlg0527.tlg027.1st1K-grc1.77.4>	οὐκ ἐκρύβη ἀπὸ τῶν τέκνων αὐτῶν εἰς γενεὰν ἑτέραν, ἀπαγγέλλοντες τὰς αἰνέσεις Κυρίου καὶ τὰς δυναστίας αὐτοῦ, καὶ τὰ θαυμάσια αὐτοῦ ἃ ἐποίησεν.
<septuaginta.psalmi urn:cts:greekLit:tlg0527.tlg027.1st1K-grc1.77.5>	καὶ ἀνέστησεν μαρτύριον ἐν Ἰακώβ, καὶ νόμον ἔθετο ἐν Ἰσραήλ, ὃν ἐνετείλατο τοῖς πατράσιν ἡμῶν γνωρίσαι αὐτὸν τοῖς υἱοῖς αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.77.6>	ὅπως ἂν γνῷ γενεὰ ἑτέρα, υἱοὶ οἱ τεχθησόμενοι, καὶ ἀναστήσονται καὶ ἀπαγγελοῦσιν αὐτὰ τοῖς υἱοῖς αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.77.7>	ἵνα θῶνται ἐπὶ τὸν θεὸν τὴν ἐλπίδα αὐτῶν, καὶ μὴ ἐπιλάθωνται τῶν ἔργων τοῦ θεοῦ, καὶ τὰς ἐντολὰς αὐτοῦ ἐκζητήσουσιν·
<septuaginta.psalmi urn:cts:greekLit:tlg0527.tlg027.1st1K-grc1.77.8>	ἵνα μὴ γένωνται ὡς οἱ πατέρες αὐτῶν γενεὰ σκολιὰ καὶ παραπικραίνουσα, γενεὰ ἥτις οὐ κατηύθυνεν ἐν τῇ καρδίᾳ αὐτῆς, καὶ οὐκ ἐπιστώθη μετὰ τοῦ θεοῦ τὸ πνεῦμα αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.77.9>	υἱοὶ Ἐφράιμ ἐντείνοντες καὶ βάλλοντες τόξον ἐστράφησαν ἐν ἡμέρᾳ πολέμου·
<septuaginta.psalmi urn:cts:greekLit:tlg0527.tlg027.1st1K-grc1.77.10>	οὐκ ἐφυλάξαντο τὴν διαθήκην τοῦ θεοῦ, καὶ ἐν τῷ νόμῳ αὐτοῦ οὐκ ἤθελον πορεύεσθαι.
<septuaginta.psalmi urn:cts:greekLit:tlg0527.tlg027.1st1K-grc1.77.11>	καὶ ἐπελάθοντο τῶν εὐεργεσιῶν αὐτοῦ καὶ τῶν θαυμασίων αὐτοῦ ὧν ἔδειξεν αὐτοῖς,
<septuaginta.psalmi urn:cts:greekLit:tlg0527.tlg027.1st1K-grc1.77.12>	ἐναντίον τῶν πατέρων αὐτῶν ἃ ἐποίησεν θαυμάσια, ἐν γῇ Αἰγύπτῳ ἐν πεδίῳ Τάνεως.
<septuaginta.psalmi urn:cts:greekLit:tlg0527.tlg027.1st1K-grc1.77.13>	διέρρηξεν θάλασσαν καὶ διήγαγεν αὐτούς, ἔστησεν ὕδατα ὡσεὶ ἀσκόν·
<septuaginta.psalmi urn:cts:greekLit:tlg0527.tlg027.1st1K-grc1.77.14>	καὶ ὡδήγησεν αὐτοὺς ἐν νεφέλῃ ἡμέρας. καὶ ὅλην τὴν νύκτα ἐν φωτισμῷ πυρός·
<septuaginta.psalmi urn:cts:greekLit:tlg0527.tlg027.1st1K-grc1.77.15>	διέρρηξεν πέτραν ἐν ἐρήμῳ. καὶ ἐπότισεν αὐτοὺς ὡς ἐν ἀβύσσῳ πολλῇ·
<septuaginta.psalmi urn:cts:greekLit:tlg0527.tlg027.1st1K-grc1.77.16>	καὶ ἐξήγαγεν ὔδωρ ἐκ πέτρας. καὶ κατήγαγεν ὡς ποταμοὺς ὕδατα.
<septuaginta.psalmi urn:cts:greekLit:tlg0527.tlg027.1st1K-grc1.77.17>	καὶ προσέθεντο ἔτι τοῦ ἁμαρτάνειν αὐτῷ· παρεπίκραναν τὸν ὕψιστον ἐν ἀνύδρῳ,
<septuaginta.psalmi urn:cts:greekLit:tlg0527.tlg027.1st1K-grc1.77.18>	καὶ ἐξεπείρασαν τὸν θεὸν ἐν ταῖς καρδίαις αὐτῶν, τοῦ αἰτῆσαι βρώματα ταῖς ψυχαῖς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.77.19>	καὶ κατελάλησαν τοῦ θεοῦ καὶ εἶπαν Μὴ δυνήσεται ὁ θεὸς ἑτοιμάσαι τράπεζαν ἐυ ἐρήμῳ
<septuaginta.psalmi urn:cts:greekLit:tlg0527.tlg027.1st1K-grc1.77.20>	ἐπεὶ ἐπάταξεν πέτραν, καὶ ἐρρύησαν ὕδατα, καὶ χείμαρροι κατεκλύσθησαν· μὴ καὶ ἄρτον δυνήσεται δοῦναι; ἢ ἑτοιμάσαι τράπεζαν τῷ λαῷ αὐτοῦ;
<septuaginta.psalmi urn:cts:greekLit:tlg0527.tlg027.1st1K-grc1.77.21>	διὰ τοῦτο ἤκουσεν Κύριος καὶ ἀνεβάλετο, καὶ πῦρ ἀνήφθη ἐν Ἰακώβ, καὶ ὀργὴ ἀνέβη ἐπὶ τὸν Ἰσραήλ·
<septuaginta.psalmi urn:cts:greekLit:tlg0527.tlg027.1st1K-grc1.77.22>	ὅτι οὐκ ἐπίστευσαν ἐν τῷ θεῷ, οὐδὲ ἤλπισαν ἐπὶ τὸ σωτήριον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.77.23>	καὶ ἐνετείλατο νεφέλαις ὑπεράνωθεν, καὶ θύρας οὐρανοῦ ἠνέῳξεν·
<septuaginta.psalmi urn:cts:greekLit:tlg0527.tlg027.1st1K-grc1.77.24>	καὶ ἔβρεξεν αὐτοῖς μάννα φαγεῖν, καὶ ἄρτον οὐρανοῦ ἔδωκεν αὐτοῖς·
<septuaginta.psalmi urn:cts:greekLit:tlg0527.tlg027.1st1K-grc1.77.25>	ἄρτον ἀγγέλων ἔφαγεν ἄνθρωπος, ἐπισιτισμὸν ἀπέστειλεν αὐτοῖς εἰς πλησμονήν.
<septuaginta.psalmi urn:cts:greekLit:tlg0527.tlg027.1st1K-grc1.77.26>	καὶ ἐπῆρεν νότον ἐξ οὐρανοῦ, καὶ ἐπήγαγεν ἐν τῇ δυναστίᾳ αὐτοῦ λίβα,
<septuaginta.psalmi urn:cts:greekLit:tlg0527.tlg027.1st1K-grc1.77.27>	καὶ ἔβρεξεν ἐπʼ αὐτοὺς ὡσεὶ χοῦν σάρκας, καὶ ὁὡσεὶ ἄμμον θαλασσῶν πετεινὰ πτερωτά·
<septuaginta.psalmi urn:cts:greekLit:tlg0527.tlg027.1st1K-grc1.77.28>	καὶ ἐπέπεσον εἰς μέσον τῆς παρεμβολῆς αὐτῶν, κύκλῳ τῶν σκηνωμάτων αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.77.29>	καὶ ἐφάγοσαν καὶ ἐνεπλήσθησαν σφόδρα, καὶ τὴν ἐπιθυμίαν αὐτῶν ἤνεγκεν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.77.30>	οὐκ ἐστερήθησαν ἀπὸ τῆς ἐπιθυμίας αὐτῶν· ἔτι τῆς βρώσεως αὐτῶν οὔσης ἐν τῷ στόματι αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.77.31>	καὶ ὀργὴ τοῦ θεοῦ ἀνέβη ἐπʼ αὐτοὺς καὶ ἀπέκτεινεν ἐν τοῖς πλείοσιν αὐτῶν, καὶ τοὺς ἐκλεκτοὺς τοῦ Ἰσραὴλ συνεπόδισεν.
<septuaginta.psalmi urn:cts:greekLit:tlg0527.tlg027.1st1K-grc1.77.32>	ἐν πᾶσιν τούτοις ἥμαρτον ἔτι, καὶ οὐκ ἐπίστευσαν τοῖς θαυμασίοις αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.77.33>	καὶ ἐξέλιπον ἐν ματαιότητι αἱ ἡμέραι αὐτῶν, καὶ τὰ ἔτη αὐτῶν μετὰ σπουδῆς.
<septuaginta.psalmi urn:cts:greekLit:tlg0527.tlg027.1st1K-grc1.77.34>	ἄταν ἀπέκτεννεν αὐτοὺς ἐζήτουν αὐτόν, καὶ ἐπέστρεφον καὶ ὥρθριζον πρὸς τὸν θεόν·
<septuaginta.psalmi urn:cts:greekLit:tlg0527.tlg027.1st1K-grc1.77.35>	καὶ ἐμνήσθησαν ὅτι ὁ θεὸς βοηθὸς αὐτῶν ἐστιν, καὶ ὁ θεὸς ὁ ὕψιστος λυτρωτὴς αὐτῶν ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.77.36>	καὶ ἠγάπησαν αὐτὸν ἐν τῷ στόματι αὐτῶν, καὶσσῃ αὐτῶν ἐψεύσαντο αὐτῷ·
<septuaginta.psalmi urn:cts:greekLit:tlg0527.tlg027.1st1K-grc1.77.37>	ἡ δὲ καρδία αὐτῶν οὐκ εὐθεῖα μετʼ αὐτοῦ, οὐδὲ ἐπιστώθησαν ἐν τῇ διαθήκῃ εὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.77.38>	αὐτὸς δέ ἐστιν οἰκτίρμων καὶ ἱλάσεται ταῖς ἁμαρτίαις αὐτῶν, καὶ οὐ διαφθερεῖ καὶ πληθυνεῖ τοῦ ἀποστρέψαι τὸν θυμὸν αὐτοῦ, καὶ οὐχὶ ἐκκαύσει πᾶσαν τὴν ὀργὴν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.77.39>	καὶ ἐμνήσθη ὅτι σάρξ εἰσιν. πνεῦμα πορευόμενον καὶ οὐκ ἐπιστρέφον.
<septuaginta.psalmi urn:cts:greekLit:tlg0527.tlg027.1st1K-grc1.77.40>	ποσάκις παρεπίκραναν αὐτὸν ἐν τῇ ἐρήμῳ, παρώργισαν αὐτὸν ἐν γῇ ἀνύδρῳ;
<septuaginta.psalmi urn:cts:greekLit:tlg0527.tlg027.1st1K-grc1.77.41>	καὶ ἐπέστρεψαν καὶ ἐπείρασαν τὸν θεόν, καὶ τὸν ἅγιον τοῦ Ἰσραὴλ παρώξυναν.
<septuaginta.psalmi urn:cts:greekLit:tlg0527.tlg027.1st1K-grc1.77.42>	οὐκ ἐμνήσθησαν τῆς χειρὸς αὐτοῦ, ἡμέρας ἧς ἐλυτρώσατο αὐτοὺς ἐκ χειρὸς θλίδοντος·
<septuaginta.psalmi urn:cts:greekLit:tlg0527.tlg027.1st1K-grc1.77.43>	ὡς ἔθετο ἐν Αἰγύπτῳ τὰ σημεῖα αὐτοῦ, καὶ τὰ τέρατα αὐτοῦ ἐν πεδίῳ Τάνεως·
<septuaginta.psalmi urn:cts:greekLit:tlg0527.tlg027.1st1K-grc1.77.44>	καὶ μετέστρεψεν εἰς αἷμα τοὺς ποταμοὺς αὐτῶν, καὶ τὰ ὀμβρήματα αὐτῶν ὅπως μὴ πίωσιν·
<septuaginta.psalmi urn:cts:greekLit:tlg0527.tlg027.1st1K-grc1.77.45>	ἐξαπέστειλεν εἰς αὐτοὺς κυνόμυιαν καὶ κατέφαγεν αὐτούς, καὶ βάτραχον καὶ διέφθειρεν αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.77.46>	καὶ ἔδωκεν τῇ ἐρυσίβῃ τὸν καρπὸν αὐτῶν, καὶ τοὺς πόνους αὐτῶν τῇ ἀκρίδι·
<septuaginta.psalmi urn:cts:greekLit:tlg0527.tlg027.1st1K-grc1.77.47>	ἀπέκτεινεν ἐν χαλάζῃ τὴν ἄμπελον αὐτῶν, καὶ τὰς συκαμίνους αὐτῶν ἐν τῇ πάχνῃ·
<septuaginta.psalmi urn:cts:greekLit:tlg0527.tlg027.1st1K-grc1.77.48>	καὶ παρέδωκεν ἐν χαλάζῃ τὰ κτήνη αὐτῶν. καὶ τὴν ὕπαρξιν αὐτῶν τῷ πυρί
<septuaginta.psalmi urn:cts:greekLit:tlg0527.tlg027.1st1K-grc1.77.49>	ἐξαπέστειλεν εἰς αὐτοὺς ὀργὴν θυμοῦ αὐτοῦ, θυμὸν καὶ ὀργὴν καὶ θλίψιν, ἀποστολὴν δι᾿ ἀγγέλων πονηρῶν·
<septuaginta.psalmi urn:cts:greekLit:tlg0527.tlg027.1st1K-grc1.77.50>	ὡδοποίησεν τρίβον τῇ ὀργῇ αὐτοῦ, οὐκ ἐφείσατο ἀπὸ θανάτου τῶν ψυχῶν αὐτῶν, καὶ τὰ κτήνη αὐτῶν εἰς θάνατον συνέκλεισεν·
<septuaginta.psalmi urn:cts:greekLit:tlg0527.tlg027.1st1K-grc1.77.51>	καὶ ἐπάταξεν πᾶν πρωτότοκον ἐν Αἰγύπτῳ, ἀπαρχὴν τῶν πόνων αὐτῶν ἐν τοῖς σκηνώμασι Χάμ.
<septuaginta.psalmi urn:cts:greekLit:tlg0527.tlg027.1st1K-grc1.77.52>	καὶ ἀπῆρεν ὡς πρόβατα τὸν λαὸν αὐτοῦ καὶ ἤγαγεν αὐτοὺς ὡς ποίμνιον ἐν ἐρήμῳ
<septuaginta.psalmi urn:cts:greekLit:tlg0527.tlg027.1st1K-grc1.77.53>	καὶ ὡδήγησεν αὐτοὺς ἐν ἐλπίδι καὶ οὐκ ἐδειλίασαν, καὶ τοὺς ἐχθροὺς αὐτῶν ἐκάλυψεν θάλασσα.
<septuaginta.psalmi urn:cts:greekLit:tlg0527.tlg027.1st1K-grc1.77.54>	καὶ εἰσήγαγεν αὐτοὺς εἰς ὄρος ἁγιάσματος αὐτοῦ, ὄρος τοῦτο ὁ ἐκτήσατο ἡ δεξιὰ αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.77.55>	καὶ ἐξέβαλεν ἀπὸ προσώπου αὐτῶν ἔθνη, καὶ ἐκληροδότησεν αὐτοὺς ἐν σχοινίῳ κληροδοσίας, καὶ κατεσκήνωσεν ἐν τοῖς σκηνώμασιν αὐτῶν ταῖς φυλαῖς τοῦ Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.77.56>	καὶ ἐπείρασαν καὶ παρεπίκραναν τὸν θεὸν τὸν ὕψιστον, καὶ τὰ μαρτύρια αὐτοῦ οὐκ ἐφυλάξαντο·
<septuaginta.psalmi urn:cts:greekLit:tlg0527.tlg027.1st1K-grc1.77.57>	καὶ ἐπέστρεψαν καὶ ἠσυνθέτησαν καθὼς καὶ οἱ πατέρες αὐτῶν καὶ μετεστράφησαν εἰς τόξον στρεβλόν·
<septuaginta.psalmi urn:cts:greekLit:tlg0527.tlg027.1st1K-grc1.77.58>	καὶ παρώργισαν αὐτὸν ἐπὶ τοῖς βουνοῖς αὐτῶν, καὶ ἐν τοῖς γλυπτοῖς αὐτῶν παρεζήλωσαν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.77.59>	ἤκουσεν ὁ θεός, καὶ ὑπερεῖδεν καὶ ἐξουδένωσεν τὸν Ἰσραὴλ σφόδρα·
<septuaginta.psalmi urn:cts:greekLit:tlg0527.tlg027.1st1K-grc1.77.60>	καὶ ἀπώσατο τὴν σκηνὴν Σηλώμ, σκήναωμα αὐτοῦ οὗ κατεσκήνωσεν ἐν ἀνθρώποις·
<septuaginta.psalmi urn:cts:greekLit:tlg0527.tlg027.1st1K-grc1.77.61>	καὶ παρέδωκεν εἰς αἰχμαλωσίαν τὴν ἰσχὺν αὐτῶν, καὶ τὴν καλλονὴν αὐτοῦ εἰς χεῖρας ἐχθροῦ·
<septuaginta.psalmi urn:cts:greekLit:tlg0527.tlg027.1st1K-grc1.77.62>	καὶ συνέκλεισεν εἰς ῥομφαίαν τὸν λαὸν αὐτοῦ, καὶ τὴν κληρονομίαν αὐτοῦ ὑπερεῖδεν.
<septuaginta.psalmi urn:cts:greekLit:tlg0527.tlg027.1st1K-grc1.77.63>	τοὺς νεανίσκους αὐτῶν κατέφαγεν πῦρ, καὶ αἱ παρθένοι αὐτῶν οὐκ ἐπένθησαν·
<septuaginta.psalmi urn:cts:greekLit:tlg0527.tlg027.1st1K-grc1.77.64>	οἱ ἱερεῖς αὐτῶν ἐν ῥομφαίᾳ ἔπεσαν. καὶ αἱ χῆραι αὐτῶν οὐ κλαυσθήσονται.
<septuaginta.psalmi urn:cts:greekLit:tlg0527.tlg027.1st1K-grc1.77.65>	καὶ ἐξηγέρθη ὡς ὁ ὑπνῶν Κύριος. ὡς δυνατὸς κεκραιπαληκὼς ἐξ οἴνου·
<septuaginta.psalmi urn:cts:greekLit:tlg0527.tlg027.1st1K-grc1.77.66>	καὶ ἐπάταξεν τοὺς ἐχθροὺς αὐτῶν εἰς τὰ ὀπίσω, ὄνειδος αἰώνιον ἔδωκεν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.77.67>	καὶ ἀπώσατο τὸ σκήνωμα Ἰωσήφ, καὶ τὴν φυλὴν Ἐφράιμ οὐκ ἐξελέξατο·
<septuaginta.psalmi urn:cts:greekLit:tlg0527.tlg027.1st1K-grc1.77.68>	καὶ ἐξελέξατο τὴν φυλὴν Ἰούδα, τὸ ὄρος τὸ Σειὼν ἠγάπησεν.
<septuaginta.psalmi urn:cts:greekLit:tlg0527.tlg027.1st1K-grc1.77.69>	καὶ ᾠκοδόμησεν ὡς μονοκερώτων τὸ ἁγίασμα αὐτοῦ, ἐν τῇ γῇ ἐθεμελίωσεν αὐτὴν εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.77.70>	καὶ ἐξελέξατο Δαυεὶδ τὸν δοῦλον αὐτοῦ, καὶ ἀνέλαβεν αὐτὸν ἐκ τῶν ποιμνίων τῶν προβάτων·
<septuaginta.psalmi urn:cts:greekLit:tlg0527.tlg027.1st1K-grc1.77.71>	ἐξόπισθεν τῶν λοχευομένων ἔλαβεν αὐτόν, ποιμαίνειν Ἰακὼβ τὸν δοῦλον αὐτοῦ καὶ Ἰσραὴλ τὴν κληρονομίαν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.77.72>	καὶ ἐποίμανεν αὐτοὺς ἐν νῇ ἀκακίᾳ τῆς καρδίας αὐτοῦ, καὶ ἐν τῇ συνέσει τῶν χειρῶν αὐτοῦ ὡδήγησεν αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.78.1>	Ὁ θεός, ἤλθοσαν ἔθνη εἰς τὴν κληρονομίαν σου, ἐμίαναν τὸν ναὸν τὸν ἅγιόν σου, ἔθεντο Ἰερουσαλὴμ εἰς ὀπωροφυλάκιον·
<septuaginta.psalmi urn:cts:greekLit:tlg0527.tlg027.1st1K-grc1.78.2>	ἔθεντο τὰ θνησιμαῖα τῶν δούλων σου βρώματα τοῖς πετεινοῖς τοῦ οὐρανοῦ, τὰς σάρκας τῶν ὁσίων σου τοῖς θηρίοις τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.78.3>	ἐξέχεαν τὸ αἷμα αὐτῶν ὡς ὕδωρ κύκλῳ Ἰερουσαλήμ, καὶ οὐκ ἦν ὁ θάπτων.
<septuaginta.psalmi urn:cts:greekLit:tlg0527.tlg027.1st1K-grc1.78.4>	ἐγενήθημεν εἰς ὄνειδος τοῖς γείτοσιν ἡμῶν. μυκτηρισμὸς καὶ χλευασμὸς τοῖς κύκλῳ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.78.5>	ἕως πότε, Κύριε, ὀργισθήσῃ εἰς τέλος; ἐκκαυθήσεται ὡς πῦρ ὁ ζῆλός σου;
<septuaginta.psalmi urn:cts:greekLit:tlg0527.tlg027.1st1K-grc1.78.6>	ἔκχεον τὴν ὀργήν σου ἐπὶ ἔθνη τὰ μὴ ἐπεγνωκότα σε, καὶ ἐπὶ βασιλείας αἱ τὸ ὄνομά σου οὐκ ἐπεκαλέσαντο·
<septuaginta.psalmi urn:cts:greekLit:tlg0527.tlg027.1st1K-grc1.78.7>	ὅτι κατέφαγον τὸν Ἰακώβ, καὶ τὸν τόπον αὐτοῦ ἠρήμωσαν.
<septuaginta.psalmi urn:cts:greekLit:tlg0527.tlg027.1st1K-grc1.78.8>	μὴ μνησθῇς ἡμῶν ἀνομιῶν ἀρχαίων· ταχὺ προκαταλαβέτωσαν ἡμᾶς οἱ οἰκτειρμοί σου, ὅτι ἐπτωχεύσαμεν σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.78.9>	βοήθησον ἡμῖν, ὁ θεὸς ὁ σωτὴρ ἡμῶν, ἕνεκα τῆς δόξης τοῦ ὀνόματός σου· Κύριε, ῥῦσαι ἡμᾶς, καὶ ἱλάσθητι ταῖς ἁμαρτίαις ἡμῶν ἕνεκα τοῦ ὀνόματός σου·
<septuaginta.psalmi urn:cts:greekLit:tlg0527.tlg027.1st1K-grc1.78.10>	μή ποτε εἵπωσιν ἐν τοῖς ἔθνεσιν Ποῦ ἐστιν ὁ θεὸς αὐτῶν; καὶ γνωσθήτω ἐν τοῖς ἔθνεσιν ἐνώπιον τῶν ὀφθαλμῶν ἡμῶν ἡ ἐκδίκησις τοῦ αἵματος τῶν δούλων σου τοῦ ἐκκεχυμένου.
<septuaginta.psalmi urn:cts:greekLit:tlg0527.tlg027.1st1K-grc1.78.11>	εἰοηλθάτω ἐνώπιόν σου ὁ στεναγμὸς τῶν πεπεδημέναων, κατὰ τὴν μεγαλωσύνην τοῦ βραχίονός σου, περιποίησαι τοὺς υἱοὺς τῶν τεθαναταομέναων.
<septuaginta.psalmi urn:cts:greekLit:tlg0527.tlg027.1st1K-grc1.78.12>	ἀπόδος τοῖς γείτοσιν ἡμῶν ἑπταπλάσια εἰς τὸν κόλπον αὐτῶν, τὸν ὀνειδισμὸν αὐτῶν ὃν ὠνείδισάν σε, κύριε.
<septuaginta.psalmi urn:cts:greekLit:tlg0527.tlg027.1st1K-grc1.78.13>	ἡμεῖς γὰρ λαός σου καὶ πρόβατα τῆς νομῆς σου ἀνθομολογησόμεθά σοι εἰς τὸν αἰώνα, εἰς γενεὰν καὶ γενεὰν ἐξαγγελοῦμεν τὴν αἴνεσίν σου.
<septuaginta.psalmi urn:cts:greekLit:tlg0527.tlg027.1st1K-grc1.79.1>	Εἰς τὸ τέλος. ὐπερ τῶν Ἀλλοιωθητομένων· μαρτύ. ριον τῷ Ἀσάφ, ψαλμὸς ὐπερ τοῦ Ἀσσυρίου.
<septuaginta.psalmi urn:cts:greekLit:tlg0527.tlg027.1st1K-grc1.79.2>	Ὁ ποιμαίνων τὸν Ἰσραὴλ πρόσχες, ὁ ὁδηγῶν ὡσεὶ πρόβατα τὸν Ἰωσήφ· ὁ καθήμενος ἐπὶ τῶν χερουβεὶμ ἐμφάνηθι,
<septuaginta.psalmi urn:cts:greekLit:tlg0527.tlg027.1st1K-grc1.79.3>	ἐναντίον Ἐφράιμ καὶ Βενιαμεὶν καὶ Μανασσή, ἐξέγειρον τὴν δυναστείαν σου καὶ ἐλθὲ εἰς τὸ σῶσαι ἡμᾶς
<septuaginta.psalmi urn:cts:greekLit:tlg0527.tlg027.1st1K-grc1.79.4>	ὁ θεός, ἐπίστρεψον ἡμᾶς καὶ ἐπίφανον τὸ πρόσωπόν σου, καὶ σωθησόμεθα.
<septuaginta.psalmi urn:cts:greekLit:tlg0527.tlg027.1st1K-grc1.79.5>	Κύριε ὁ θεὸς τῶν δυνάμεων, ἕως πότε ὀργίζῃ ἐπὶ τὴν προσευχὴν τοῦ δούλου σου;
<septuaginta.psalmi urn:cts:greekLit:tlg0527.tlg027.1st1K-grc1.79.6>	ψωμιεῖς ἡμᾶς ἄρτον δακρύων. καὶ ποτιεῖς ἡμᾶς ἐν δάκρυσιν ἐν μέτρῳ
<septuaginta.psalmi urn:cts:greekLit:tlg0527.tlg027.1st1K-grc1.79.7>	ἔθου ἡμᾶς εἰς ἀντιλογίαν τοῖς γείτοσιν ἡμῶν. καὶ οἱ ἐχθροὶ ἡμῶν ἐμυκτήρισαν ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.79.8>	Κύριε ὁ θεὸς τῶν δυνάμεων, ἐπίστρεψον ἡμᾶς καὶ ἐπίφανον τὸ πρόσωπόν σου, καὶ σαωθησόμεθα.
<septuaginta.psalmi urn:cts:greekLit:tlg0527.tlg027.1st1K-grc1.79.9>	ἄμπελον ἐξ Αἰγύπτου μετῆρας. διάψαλμα. ἐξέβαλες ἔθνη καὶ κατεφύτευσας αὐτήν·
<septuaginta.psalmi urn:cts:greekLit:tlg0527.tlg027.1st1K-grc1.79.10>	ὠδοποίησας ἔμπροσθεν αὐτῆς. καὶ κατεφύτευσας τὰς ῥίζας αὐτῆς, καὶ ἐπλήσθη ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.79.11>	ἐκάλυψεν ὄρη ἡ σκιὰ αὐτῆς, καὶ αἱ ἀναδενδράδες αὐτῆς τὰς κέδρους τοῦ θεοῦ·
<septuaginta.psalmi urn:cts:greekLit:tlg0527.tlg027.1st1K-grc1.79.12>	ἐξέτεινεν τὰ κλήματα αὐτῆς ἕως θαλάσσης. καὶ ἕως ποταμοῦ τὰς παραφυάδας αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.79.13>	ἴνα τί καθεῖλες τὸν φραγμὸν αὐτῆς, καὶ τρυγῶσιν αὐτὴν πάντες οἱ παραπορευόμενοι τὴν ὁδόν;
<septuaginta.psalmi urn:cts:greekLit:tlg0527.tlg027.1st1K-grc1.79.14>	ἐλυμήνατο αὐτὴν σῦς ἐκ δρυμοῦ, καὶ ὄυος ἄγριος κατενεμήσατο αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.79.15>	ὁ θεὸς τῶν δυνάμεων, ἐπίστρεψον δή, ἐπίύκβλεψον ἐξ οὐρανοῦ καὶ ἴδε, καὶ ἐπίσκεψαι τὴν ἄμπελον ταύτην·
<septuaginta.psalmi urn:cts:greekLit:tlg0527.tlg027.1st1K-grc1.79.16>	καὶ κατάρτισαι αὐτὴν ἣν ἐφύτευσεν ἡ δεξιά σου, καὶ ἐπὶ υἱὸν ἀνθρώπου ὃν ἐκραταίωσας σεαυτῷ.
<septuaginta.psalmi urn:cts:greekLit:tlg0527.tlg027.1st1K-grc1.79.17>	ἐμπεπυρισμένη πυρὶ καὶ ἀνεσκαμμένη· ἀπὸ ἐπιτιμήσεως τοῦ προσώπου σου ἀπολοῦνται.
<septuaginta.psalmi urn:cts:greekLit:tlg0527.tlg027.1st1K-grc1.79.18>	γενηθήτω ἡ χείρ σου ἐπʼ ἄνδρα δεξιᾶς σου, καὶ ἐπὶ υἱὸν ἀνθρώπου ὁν ἐκραταίαοσας σεαυτῷ·
<septuaginta.psalmi urn:cts:greekLit:tlg0527.tlg027.1st1K-grc1.79.19>	καὶ οὐ μὴ ἀποστῶμεν ἀπὸ σοῦ· ζωώσεις ἡμᾶς, καὶ τὸ ὄνομά σου ἐπικαλεσόμεθα.
<septuaginta.psalmi urn:cts:greekLit:tlg0527.tlg027.1st1K-grc1.79.20>	Κύριε ὁ θεὸς τῶν δυνάμεων, ἐπίστρεψον ἡμᾶς καὶ ἐπίφανον τὸ πρόσαοπόν σου, καὶ σωθησόμεθα.
<septuaginta.psalmi urn:cts:greekLit:tlg0527.tlg027.1st1K-grc1.80.1>	Εἰς τὸ τελος, ὐπὲρ τῶν ληνῶν· τῷ Ἀσὰφ ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.80.2>	Ἀγαλλιᾶσθε τῷ θεῷ τῷ βοηθῷ ἡμῶν, ἀλαλάξατε τῷ θεῷ Ἰακώβ·
<septuaginta.psalmi urn:cts:greekLit:tlg0527.tlg027.1st1K-grc1.80.3>	λάβετε ψαλμὸν καὶ δότε τύμπανον, ψαλτήριον τερπνὸν μετὰ κιθάρας·
<septuaginta.psalmi urn:cts:greekLit:tlg0527.tlg027.1st1K-grc1.80.4>	σαλπίσατε ἐν νεομηνίᾳ σάλπιγγι, ἐν εὐσήμῳ ἡμέρᾳ ἑορτῆς ἡμῶν,
<septuaginta.psalmi urn:cts:greekLit:tlg0527.tlg027.1st1K-grc1.80.5>	ὅτι πρόσταγμα τῷ Ἰσραήλ ἐστιν, καὶ κρίμα τῷ θεῷ Ἰακώβ·
<septuaginta.psalmi urn:cts:greekLit:tlg0527.tlg027.1st1K-grc1.80.6>	μαρτύριον ἐν τῷ Ἰωσὴφ ἔθετο αὐτόν, ἐν τῷ ἐξελθεῖν αὐτὸν ἐκ γῆς Αἰγύπτου. γλῶσσαν ἣν οὐκ ἔγνω ἤκουσεν,
<septuaginta.psalmi urn:cts:greekLit:tlg0527.tlg027.1st1K-grc1.80.7>	ἀπέστησεν ἀπὸ ἄρσεων τὸν νῶτον αὐτοῦ, αἱ χεῖρες αὐτοῦ ἐν τῷ κοφίνῳ ἐδούλευσαν.
<septuaginta.psalmi urn:cts:greekLit:tlg0527.tlg027.1st1K-grc1.80.8>	ἐν θλίψει ἐπεκαλέσω με καὶ ἐρυσάμην σε· ἐπήκουσά σου ἐν ἀποκρύφῳ καταιγίδος, ἐδοκίμασά σε ἐπὶ ὕδατος Ἀντιλογίας. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.80.9>	ἄκουσον, λαός μου, καὶ λαλήσω σοι· Ἰσραήλ, καὶ διαμαρτύρομαί σοι. ἐὰν ἀκούσῃς μου,
<septuaginta.psalmi urn:cts:greekLit:tlg0527.tlg027.1st1K-grc1.80.10>	οὐκ ἔσται ἐν σοὶ θεὸς πρόσφατος, οὐδὲ προσκυνήσεις θεῷ ἀλλοτρίῳ.
<septuaginta.psalmi urn:cts:greekLit:tlg0527.tlg027.1st1K-grc1.80.11>	ἐγὼ γάρ εἰμι Κύριος ὁ θεός σου, ὁ ἀναγαγὼν σε ἐκ γῆς Αἰγύπτου. πλάτυνον τὸ στόμα σου καὶ πληρώσω αὐτό.
<septuaginta.psalmi urn:cts:greekLit:tlg0527.tlg027.1st1K-grc1.80.12>	καὶ οὐκ ἤκουσεν ὁ λαός μου τῆς φωνῆς μου, καὶ Ἰσραὴλ οὐ προσέσχεν μοι·
<septuaginta.psalmi urn:cts:greekLit:tlg0527.tlg027.1st1K-grc1.80.13>	καὶ ἐξαπέστειλα αὐτοὺς κατὰ τὰ ἐπιτηδεύματα τῶν καρδιών αὐτῶν, πορεύσονται ἐν τοῖς ἐπιτηδεύμασιν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.80.14>	εἰ ὁ λαὸς ἤκουσέν μου Ἰσραήλ, ταῖς ὁδοῖς μου εἰ ἐπορεύθη,
<septuaginta.psalmi urn:cts:greekLit:tlg0527.tlg027.1st1K-grc1.80.15>	ἐν τῷ μηδενὶ τοὺς ἐχθροὺς αὐτῶν ἐταπείνωσα, καὶ ἐπὶ τοὺς θλίβοντας αὐτοὺς ἐπέβαλον τὴν χεῖρά μου.
<septuaginta.psalmi urn:cts:greekLit:tlg0527.tlg027.1st1K-grc1.80.16>	οἱ ἐχθροὶ Κυρίου ἐψεύσαντο αὐτῷ, καὶ ἔσται ὁ καιρὸς αὐτῶν εἰς τὸν αἰῶναι·
<septuaginta.psalmi urn:cts:greekLit:tlg0527.tlg027.1st1K-grc1.80.17>	καὶ ἐψώμισεν αὐτοὺς ἐκ στέατος πυροῦ, καὶ ἐκ πέτρας μέλι ἐχόρτασεν αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.81.1>	Ὁ θεὸς ἔστη ἐν συναγωγῇ θεῶν, ἐν μέσῳ δὲ θεοὺς διακρίνει.
<septuaginta.psalmi urn:cts:greekLit:tlg0527.tlg027.1st1K-grc1.81.2>	ἕως πότε κρίνετε ἀδικίαν, καὶ πρόσωπα ἁμαρτωλῶν λαμβάνετε; διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.81.3>	κρίνατε ὀρφανὸν καὶ πτωχόν, ταπεινὸν καὶ πέυητα δικαιώσατε·
<septuaginta.psalmi urn:cts:greekLit:tlg0527.tlg027.1st1K-grc1.81.4>	ἐξέλεσθε πένητα καὶ πτωχόν, ἐκ χειρὸς ἁμαρτωλοῦ ῥύσασθε.
<septuaginta.psalmi urn:cts:greekLit:tlg0527.tlg027.1st1K-grc1.81.5>	οὐκ ἔγνωσαν οὐδὲ συνῆκαν. ἐν σκότει διαπορεύονται· σαλευθήσοναι πάντα τὰ θεμέλια τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.81.6>	ἐγὼ εἶπα Θεοί ἐστε καὶ υἱοὶ Υψἰστου πάντες·
<septuaginta.psalmi urn:cts:greekLit:tlg0527.tlg027.1st1K-grc1.81.7>	ὑμεῖς δὲ δὴ ὡς ἄνθρωποι ἀποθνήσκετε, καὶ ὡς εἴς τῶν ἀρχόντων πίπτετε.
<septuaginta.psalmi urn:cts:greekLit:tlg0527.tlg027.1st1K-grc1.81.8>	ἀνάστα, ὁ θεός, κρῖνον τὴν γῆν· ὅτι σὺ κατακληρονομήσεις ἐν πᾶσιν τοῖς ἔθνεσιν.
<septuaginta.psalmi urn:cts:greekLit:tlg0527.tlg027.1st1K-grc1.82.1>	Ὠδὴ ψαλμοῦ τῷ Ἀσάφ.
<septuaginta.psalmi urn:cts:greekLit:tlg0527.tlg027.1st1K-grc1.82.2>	Ὁ θεός, τίς ὁμοιωθήσεταί σοι ; μὴ σιγήσῃς μηδὲ καταπραύνῃς, ὁ θεός·
<septuaginta.psalmi urn:cts:greekLit:tlg0527.tlg027.1st1K-grc1.82.3>	ὅτι ἰδοὺ οἱ ἐχθροί σου ἤχησαν, καὶ οἱ μισοῦντές σε ἤραν κεφαλὴν·
<septuaginta.psalmi urn:cts:greekLit:tlg0527.tlg027.1st1K-grc1.82.4>	ἐπὶ τὸν λαόν σου κατεπανουργεύσαντο γνώμην, καὶ ἐβουλεύσαντο κατὰ τῶν ἁγίων σου
<septuaginta.psalmi urn:cts:greekLit:tlg0527.tlg027.1st1K-grc1.82.5>	εἶπαν Δεῦτε καὶ ἐξολεθρεύσωμεν αὐτοὺς ἐξ ἔθνους, καὶ οὐ μὴ μνησθῇ τὸ ὄνομα Ἰσραὴλ ἔτι
<septuaginta.psalmi urn:cts:greekLit:tlg0527.tlg027.1st1K-grc1.82.6>	ὅτι ἐβουλεύσαντο ἐν ὁμονοίᾳ ἐπὶ τὸ αὐτό, κατὰ σοῦ διαθήκην διέθεντο,
<septuaginta.psalmi urn:cts:greekLit:tlg0527.tlg027.1st1K-grc1.82.7>	τὰ σκηνώματα τῶν Ἰδουμαίων καὶ οἱ Ἰσμαηλεῖται, Μωὰβ καὶ οἱ Ἀγγαρηνοί,
<septuaginta.psalmi urn:cts:greekLit:tlg0527.tlg027.1st1K-grc1.82.8>	Ναιβὰλ καὶ Ἀμμὼν καὶ Ἀμαλήκ, καὶ ἀλλόφυλοι μετὰ τῶν κατοικούντων Τύρον·
<septuaginta.psalmi urn:cts:greekLit:tlg0527.tlg027.1st1K-grc1.82.9>	καὶ γὰρ καὶ Ἀσσοὺρ συνπαρεγένετο μετʼ αὐτῶν, ἐγενήθησαν εἰς ἀντίλημψιν τοῖς υἱοῖς Λώτ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.82.10>	ποίησον αὐτοῖς ὡς τῇ Μαδιάμ καὶ τῷ Σεισαρα, ὡς ὁ Ἰαβεὶν ἐν τῷ χειμάρρῳ Κεισών·
<septuaginta.psalmi urn:cts:greekLit:tlg0527.tlg027.1st1K-grc1.82.11>	ἐξολεθρεύθησαν ἐν Ἀενδώρ, ἐγενήθησαν ὡς κόπρος τῇ γῇ.
<septuaginta.psalmi urn:cts:greekLit:tlg0527.tlg027.1st1K-grc1.82.12>	θοῦ τοὺς ἄρχοντας αὐτῶν ὡς τὸν Ὠρὴβ καὶ Ζὴβ καὶ Σέβεε καὶ Σελμανά, πάντας τοὺς ἄρχοντας αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.82.13>	οἵτινες εἶπαν Κληρονομήσωμεν ἑαυτοῖς τὸ θυσιαστήριον τοῦ θεοῦ.
<septuaginta.psalmi urn:cts:greekLit:tlg0527.tlg027.1st1K-grc1.82.14>	ὁ θεός μου, θοῦ αὐτοὺς ὡς τροχόν. ὡς καλάμην κατὰ πρόσωπου ἀνέμου.
<septuaginta.psalmi urn:cts:greekLit:tlg0527.tlg027.1st1K-grc1.82.15>	ὡσεὶ πῦρ ὃ διαφλέξει δρυμόν, ὡς εἰ φλὸξ κατακαύσαι ὄρη,
<septuaginta.psalmi urn:cts:greekLit:tlg0527.tlg027.1st1K-grc1.82.16>	οὕτως καταδιώξεις αὐτοὺς ἐν τῇ καταιγίδι σου. καὶ ἐν τῇ ὀργῇ σου ταράξεις αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.82.17>	πλήρωσον τὰ πρόσωπα αὐτῶν ἀτιμίας, καὶ ζητήσουσιν τὸ ὄνομά σου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.82.18>	αἰσχυνθήτωσαν καὶ ταραχθήτωσαν εἰς τὸν αἰῶνα τοῦ αἰῶνος, καὶ ἐντραπήτωσαν καὶ ἀπολέσθωσαν·
<septuaginta.psalmi urn:cts:greekLit:tlg0527.tlg027.1st1K-grc1.82.19>	καὶ γνώτωσαν ὅτι ὄνομά σοι Κύριος, σὺ μόνος εἶ Ὕψιστος ἐπὶ πᾶσαν τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.83.1>	Εἰς τὸ τέλος, ὐπὲρ τῶν ληνῶν· τοῖς υἱοῖς Κόρε ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.83.2>	Ὡς ἀγαπητὰ τὰ σκηνώματά σου, Κύριε τῶν δυνάμεων.
<septuaginta.psalmi urn:cts:greekLit:tlg0527.tlg027.1st1K-grc1.83.3>	ἐπιποθεῖ καὶ ἐκλείπει ἡ ψυχὴ μου εἰς τὰς αὐλὰς τοῦ κυρίου· ἡ καρδία μου καὶ ἡ σάρξ μου ἠγαλλιάσαντο ἐπὶ θεὸν ζῶντα.
<septuaginta.psalmi urn:cts:greekLit:tlg0527.tlg027.1st1K-grc1.83.4>	καὶ γὰρ στρουθίον εὗρεν ἑαυτῷ οἰκίαν, καὶ τρυγὼν νοσσιὰν ἑαυτῇ οὗ θήσει τὰ νοσσία αὐτῆς· τὰ θυσιαστήριά σου, Κύριε τῶν δυνάμεων, ὁ βασιλεύς μου καὶ ὁ θεός μου.
<septuaginta.psalmi urn:cts:greekLit:tlg0527.tlg027.1st1K-grc1.83.5>	μακάριοι πάντες οἱ κατοικοῦντες ἐν τῷ οἴκῳ σου, εἰς τοὺς αἰῶνας τῶν αἰώνων αἰνέσουσίν σε. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.83.6>	μακάριος ἀνὴρ οὗ ἐστιν ἡ ἀντίλημψις αὐτοῦ παρὰ σοῦ, Κύριε· ἀναβάσεις ἐν τῇ καρδίᾳ αὐτοῦ διέθετο,
<septuaginta.psalmi urn:cts:greekLit:tlg0527.tlg027.1st1K-grc1.83.7>	ἐν τῇ κοίλαδι τοῦ κλαυθμῶνος, εἰς τόπον ὃν ἔθετο. καὶ γὰρ εὐλογίας δώσει ὁ νομοθετῶν·
<septuaginta.psalmi urn:cts:greekLit:tlg0527.tlg027.1st1K-grc1.83.8>	πορεύσονται ἐκ δυνάμεως εἰς δύναμιν, ὀφθήσεται ὁ θεὸς τῶν θεῶν ἐν Σιών.
<septuaginta.psalmi urn:cts:greekLit:tlg0527.tlg027.1st1K-grc1.83.9>	Κύριε ὁ θεὸς τῶν δυνάμεαον, εἰσάκουσον τῆς προσευχῆς μου, ἐνώτισαι, ὁ θεὸς Ἰακώβ. διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.83.10>	ὑπερασπιστὰ ἡμῶν ἴδε ὁ θεός, καὶ ἐπίβλεψον ἐπὶ τὸ πρόσαωπον τοῦ χριστοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.83.11>	ὅτι κρείσσων ἡμέρα μία ἐν ταῖς αὐλαῖς σου ὑπέρ χιλιάδας· ἐξελεξάμην παραριπτεῖσθαι ἐν τῷ οἴκῳ τοῦ θεοῦ μᾶλλον ἡ οἰκεῖν ἐπὶ σκηνώμασιν ἁμαρτωλῶν.
<septuaginta.psalmi urn:cts:greekLit:tlg0527.tlg027.1st1K-grc1.83.12>	ὄτι ἔλεον καὶ ἀλῆθειαν ἀγαπᾷ Κύριος ὁ θεός, χάριν καὶ δόξαν δώσει· Κύριος οὐχ ὑστερήσει τὰ ἀγαθὰ τοὺς πορευομένους ἐν ἀκακίᾳ.
<septuaginta.psalmi urn:cts:greekLit:tlg0527.tlg027.1st1K-grc1.83.13>	Κύριε τῶν δυνάμεων, μακάριος ἄνθρωπος ὁ ἐλπίζων ἐπὶ σέ.
<septuaginta.psalmi urn:cts:greekLit:tlg0527.tlg027.1st1K-grc1.84.1>	Εἰς τὸ τέλος· τοῖς υἱοῖς Κόρε ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.84.2>	Εὐδόκησας, Κύριε, τὴν γῆν σου, ἀπέστρεψας τὴν αἰχμαλωσίαν Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.84.3>	ἀφῆκας τὰς ἀνομίας τῷ λαῷ σου, ἐκάλυψας τὰς ἁμαρτίας αὐτῶν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.84.4>	κατέπαυσας τὴν ὀργήν σου, ἀπέστρεψας ἀπὸ ὀργῆς θυμοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.84.5>	ἐπίστρεψον ἡμᾶς, ὁ θεὸς τῶν σωτηρίων ἡμῶν, καὶ ἀπόστρεψον τὸν θυμόν σου ἀφʼ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.84.6>	μὴ εἰς τὸν αἰῶνα ὀργισθήσῃ ἡμῖν ; ἤ διατενεῖς τὴν ὀργήν σου ἀπὸ γενεᾶς εἰς γενεάν
<septuaginta.psalmi urn:cts:greekLit:tlg0527.tlg027.1st1K-grc1.84.7>	ὁ θεός, σὺ ἐπιστρέψας ζωώσεις ἡμᾶς, καὶ ὁ λαός σου εὐφρανθήσεται ἐπὶ σοί.
<septuaginta.psalmi urn:cts:greekLit:tlg0527.tlg027.1st1K-grc1.84.8>	δεῖξον ἡμῖν, Κύριε, τὸ ἔλεός σου, καὶ τὸ σωτήριόν σου, Κύριε, δῴης ἡμῖν.
<septuaginta.psalmi urn:cts:greekLit:tlg0527.tlg027.1st1K-grc1.84.9>	ἀκούσομαι τί λαλήσει ἐν ἐμοὶ Κύριος ὁ θεός, ὅτι λαλήσει εἰρήνην ἐπὶ τὸν λαὸν αὐτοῦ καὶ ἐπὶ τοὺς ὁσίους αὐτοῦ καὶ τοὺς ἐπιστρέφοντας πρὸς αὐτὸν καρδίαν.
<septuaginta.psalmi urn:cts:greekLit:tlg0527.tlg027.1st1K-grc1.84.10>	πλὴν ἐγγὺς τῶν φοβουμένων αὐτὸν τὸ σωτήριον αὐτοῦ. τοῦ κατασκηνῶσαι δόξαν ἐν τῇ γῇ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.84.11>	ἔλεος καὶ ἀλήθεια συνήντησαν, δικαιοσύνη καὶ εἰρήνη κατεφίλησαν·
<septuaginta.psalmi urn:cts:greekLit:tlg0527.tlg027.1st1K-grc1.84.12>	ἀλήθεια ἐκ τῆς γῆς ἀνέτειλεν, καὶ δικαιοσύνη ἐκ τοῦ οὐρανοῦ διέκυψεν.
<septuaginta.psalmi urn:cts:greekLit:tlg0527.tlg027.1st1K-grc1.84.13>	καὶ γὰρ ὁ κύριος δώσει χρηστότητα, καὶ ἡ γῆ ἡμῶν δώσει τὸν καρπὸν αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.84.14>	δικαιοσύνη ἐναντίον αὐτοῦ προπορεύσεται, καὶ θήσει εἰς ὁδὸν τὰ διαβήματα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.85.1>	Κλῖνον, Κύριε, τὸ οὖς σου καὶ εἰσάκουσόν μου, ὅτι πτωχὸς καὶ πένης εἰμὶ ἐγὼ.
<septuaginta.psalmi urn:cts:greekLit:tlg0527.tlg027.1st1K-grc1.85.2>	φύλαξον τὴν ψυχήν μου, ὅτι ὅσιός εἰμι σῶσον τὸν δοῦλόν σου, ὁ θεός μου, τὸν ἐλπίζοντα ἐπὶ σέ.
<septuaginta.psalmi urn:cts:greekLit:tlg0527.tlg027.1st1K-grc1.85.3>	ἐλέησόν με, κύριε, ὅτι πρὸς σέ κεκράξομαι ὅλην τὴν ἡμέραν.
<septuaginta.psalmi urn:cts:greekLit:tlg0527.tlg027.1st1K-grc1.85.4>	εὔφρανον τὴν ψυχὴν τοῦ δούλου σου, ὅτι πρὸς σέ, κύριε, ἤρα τὴν ψυχὴν μου.
<septuaginta.psalmi urn:cts:greekLit:tlg0527.tlg027.1st1K-grc1.85.5>	ὅτι σύ, κύριε. χρηστὸς καὶ ἐπιεικὴς καὶ πολυέλεος πᾶσι τοῖς ἐπικαλουμένοις σε.
<septuaginta.psalmi urn:cts:greekLit:tlg0527.tlg027.1st1K-grc1.85.6>	ἐνώτισαι, Κύριε, τὴν προσευχὴν μου. καὶ πρόσχες τῇ φωνῇ τῆς δεήσεώς μου.
<septuaginta.psalmi urn:cts:greekLit:tlg0527.tlg027.1st1K-grc1.85.7>	ἐν ἡμέρᾳ θλίψεως μου ἐκέκραξα πρὸς σέ, ὅτι εἰσήκουσάς μου.
<septuaginta.psalmi urn:cts:greekLit:tlg0527.tlg027.1st1K-grc1.85.8>	οὐκ ἔστιν ὅμοιός σοι ἐν θεοῖς, κύριε. καὶ οὐκ ἔστιν κατὰ τὰ ἔργα σου.
<septuaginta.psalmi urn:cts:greekLit:tlg0527.tlg027.1st1K-grc1.85.9>	πάντα τὰ ἔθνη ὅσα ἐποίησας ἥξουσιν καὶ προσκυνήσουσιν ἐνώπιόν σου, Κύριε, καὶ δοξάσουσιν τὸ ὄνομά σου·
<septuaginta.psalmi urn:cts:greekLit:tlg0527.tlg027.1st1K-grc1.85.10>	ὅτι μέγας εἶ σὺ καὶ ποιὥν θαυμάσια, σὺ εἶ ὁ θεὸς μόνος ὁ μέγας.
<septuaginta.psalmi urn:cts:greekLit:tlg0527.tlg027.1st1K-grc1.85.11>	δήγησόν με, Κύριε, τῇ ὁδῷ σου, καὶ πορεύσομαι τῇ ἀληθείᾳ σου· εὐφρανθήτω ἡ καρδία μου τοῦ φοβεῖσθαι τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.85.12>	ἐξομολογήσομαί σοι, Κύριε ὁ θεός μου, ἐν ὅλῃ καρδίᾳ μου, καὶ δοξάσω τὸ ὄνομά σου εἰς τὸν αἰῶνα·
<septuaginta.psalmi urn:cts:greekLit:tlg0527.tlg027.1st1K-grc1.85.13>	ὅτι τὸ ἔλεός σου μέγα ἐπʼ ἐμέ, καὶ ἐρρύσω τὴν ψυχήν μου ἐξ ᾄδου κατωτάτου.
<septuaginta.psalmi urn:cts:greekLit:tlg0527.tlg027.1st1K-grc1.85.14>	ὁ θεός, παράνομοι ἐπανέστησαν ἐπʼ ἐμέ, καὶ συναγωγὴ κραταιῶν ἐζήτησαν τὴν ψυχήν μου· οὐ προέθεντό σε ἐνώπιον αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.85.15>	καὶ σύ, Κύριε ὁ θεός, οἰκτίρμων καὶ ἐλεήμων, μακρόθυμος καὶ πολυέλεος καὶ ἀληθινός.
<septuaginta.psalmi urn:cts:greekLit:tlg0527.tlg027.1st1K-grc1.85.16>	ἐπίβλεψον ἐπʼ ἐμὲ καὶ ἐλέησόν με, δὸς τὸ κράτος σου τῷ παιδί σου, καὶ σῶσον τὸν υἱὸν τῆς παιδίσκης σου.
<septuaginta.psalmi urn:cts:greekLit:tlg0527.tlg027.1st1K-grc1.85.17>	ποίησον μετʼ ἐμοῦ σημεῖον εἰς ἀγαθόν, καὶ ἰδέτωσαν οἱ μισοῦντές με καὶ αἰσχυνθήτωσαν, ὅτι σύ, Κύριε, ἐβοήθησάς μοι καὶ παρεκάλεσάς με.
<septuaginta.psalmi urn:cts:greekLit:tlg0527.tlg027.1st1K-grc1.86.1>	Οἱ θεμέλιοι αὐτοῦ ἐν τοῖς ὄρεσιν τοῖς ἁγίοις·
<septuaginta.psalmi urn:cts:greekLit:tlg0527.tlg027.1st1K-grc1.86.2>	ἀγαπᾄ Κύριος τὰς πύλας Σειὼν ὑπὲρ πάντα τὰ σκηνώματα Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.86.3>	δεδοξασμένα ἐλαλήθη περὶ σοῦ, ἡ πόλις τοῦ θεοῦ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.86.4>	μνησθήσομαι Ῥαὰβ καὶ Βαβυλῶνος τοῖς γινώσκουσίν με· καὶ ἰδοὺ ἀλλόφυλοι καὶ Tύρος καὶ λαὸς Αἰθιόπων, οὗτοι ἐγενήθησαν ἐκεῖ
<septuaginta.psalmi urn:cts:greekLit:tlg0527.tlg027.1st1K-grc1.86.5>	Μήτηρ Σειών. ἐρεῖ ἄνθρωπος. καί Ἀνθρωπος ἐγενήθη ἐν αὐτῇ, καί Αὐτὸς ἐθεμελίωσεν αὐτὴν ὁ ὕψιστος.
<septuaginta.psalmi urn:cts:greekLit:tlg0527.tlg027.1st1K-grc1.86.6>	Κύριος διηγήσεται ἐν γραφῇ λαῶν καὶ ἀρχόντων τούτων τῶν γεγενημέναων ἐν αὐτῇ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.86.7>	ὡς εὐφραινομένων πάντων ἡ κατοικία ἐν σοί.
<septuaginta.psalmi urn:cts:greekLit:tlg0527.tlg027.1st1K-grc1.87.1>	Ὠδὴ ψαλμοῦ τοῖς υἱοῖς Κόρε· εἰς τὸ τέλος, ὐπὲρ μαελέθ τοῦ ἀποκριθῆναι· συνέσεως Αἱμὰν τῷ Ἰσραηλείτη.
<septuaginta.psalmi urn:cts:greekLit:tlg0527.tlg027.1st1K-grc1.87.2>	Κύριε ὁ θεὸς τῆς σωτηρίας μου. ἡμέρας ἐκέκραξα καὶ ἐν νυκτὶ ἐναντίον σου·
<septuaginta.psalmi urn:cts:greekLit:tlg0527.tlg027.1st1K-grc1.87.3>	εἰσελθέτω ἐνώπιόν σου ἡ προσευχή μου. κλῖνον τὸ οὖς σου εἰς τὴν δέησίν μου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.87.4>	ὅτι ἐπλήσθη κακῶν ἡ ψυχή μου. καὶ ἡ ζωή μου τῷ ᾄδῃ ἤγγισεν.
<septuaginta.psalmi urn:cts:greekLit:tlg0527.tlg027.1st1K-grc1.87.5>	προσελογίσθην μετὰ τῶν καταβαινόντων εἰς λάκκον, ἐγενήθην ὡς ἄνθρωπος ἀβοήθητος,
<septuaginta.psalmi urn:cts:greekLit:tlg0527.tlg027.1st1K-grc1.87.6>	ἐν νεκροῖς ἐλεύθερος· ὡσεὶ τραυματίαι ἐρριμμένοι καθεύδοντες ἐν τάφῳ, ὧν οὐκ ἐμνήσθης ἔτι, καὶ αὐτοὶ ἐκ τῆς χειρός σου ἀπώσθησαν·
<septuaginta.psalmi urn:cts:greekLit:tlg0527.tlg027.1st1K-grc1.87.7>	ἔθεντό με ἐν λάκκῳ κατωτάτῳ, ἐν σκοτεινοῖς καὶ ἐν σκιᾷ θανάτου.
<septuaginta.psalmi urn:cts:greekLit:tlg0527.tlg027.1st1K-grc1.87.8>	ἐπʼ ἐμὲ ἐπεστηρίχθη ὁ θυμός σου, καὶ πάντας τοὺς μετεαορισμοὺς σου ἐπʼ ἐμὲ ἐπήγαγες. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.87.9>	ἐμάκρυνας τοὺς γνωστούς μου ἀπʼ ἐμοῦ, ἔθεντό με βδέλυγμα ἑαυτοῖς· παρεδόθην καὶ οὐκ ἐξεπορευόμην.
<septuaginta.psalmi urn:cts:greekLit:tlg0527.tlg027.1st1K-grc1.87.10>	οἱ ὀφθαλμοί μου ἠσθένησαν ἀπὸ πτωχείας· καὶ ἐκέκραξα πρὸς σέ, Κύριε, ὅλην τὴν ἡμέραν. διεπέτασα τὰς χεῖράς μου·
<septuaginta.psalmi urn:cts:greekLit:tlg0527.tlg027.1st1K-grc1.87.11>	μὴ τοῖς νεκροῖς ποιήσεις θαυμάσια; ἢ ἰατροὶ ἀναστήσουσιν καὶ ἐξομολογήσονταί σοι;
<septuaginta.psalmi urn:cts:greekLit:tlg0527.tlg027.1st1K-grc1.87.12>	μὴ διηγήσεταί τις ἐν τάφῳ τὸ ἔλεός σου, καὶ τὴν ἀλήθειάν σου ἐν τῇ ἀπωλίᾳ ;
<septuaginta.psalmi urn:cts:greekLit:tlg0527.tlg027.1st1K-grc1.87.13>	μὴ γνωσθήσεται ἐν τῷ σκότει τὰ θαυμάσιά σου, καὶ ἡ δικαιοσύνη σου ἐν γῇ ἐπιλελησμένῃ;
<septuaginta.psalmi urn:cts:greekLit:tlg0527.tlg027.1st1K-grc1.87.14>	κἀγώ, Κύριε, πρὸς σέ ἐκέκραξα, καὶ τὸ πρωὶ ἡ προσευχὴ μου προφθάσει σε.
<septuaginta.psalmi urn:cts:greekLit:tlg0527.tlg027.1st1K-grc1.87.15>	ἵνα τί, Κύριε, ἀπωθεῖς τὴν προσευχὴν μου. ἀποστρέφεις τὸ πρόσωπόν σου ἀπʼ ἐμοῦ;
<septuaginta.psalmi urn:cts:greekLit:tlg0527.tlg027.1st1K-grc1.87.16>	πτωχός εἰμι ἐγὼ καὶ ἐν κόποις ἐκ νεότητός μου, ὑψωθεὶς δὲ ἐταπεινώθην καὶ ἐξηπορήθην.
<septuaginta.psalmi urn:cts:greekLit:tlg0527.tlg027.1st1K-grc1.87.17>	ἐπ᾿ ἐμὲ διῆλθον αἱ ὀργαί σου, καὶ οἱ φοβερισμοί σου ἐτάραξάν με.
<septuaginta.psalmi urn:cts:greekLit:tlg0527.tlg027.1st1K-grc1.87.18>	ἐκύκλωσάν με ὡς ὕδωρ ὅλην τὴν ἡμέραν. περιέσχον με ἄμα.
<septuaginta.psalmi urn:cts:greekLit:tlg0527.tlg027.1st1K-grc1.87.19>	ἐμάκρυνας ἀπʼ ἐμοῦ φίλον καὶ τοὺς γνωστοὺς μου ἀπὸ ταλαιπαωρίας.
<septuaginta.psalmi urn:cts:greekLit:tlg0527.tlg027.1st1K-grc1.88.1>	Συνέσεως Αἰθὰν τῷ Ἰσραηλείτῃ.
<septuaginta.psalmi urn:cts:greekLit:tlg0527.tlg027.1st1K-grc1.88.2>	Τὰ ἐλέη σου, Κύριε, εἰς τὸν αἰῶνα ᾄσομαι, εἰς γενεὰν καὶ γενεὰν ἀπαγγελῶ τὴν ἀλήθειάν σου ἐν τῷ στόματί μου.
<septuaginta.psalmi urn:cts:greekLit:tlg0527.tlg027.1st1K-grc1.88.3>	ὅτι εἶπας Εἰς τὸν αἰῶνα ἔλεος οἰκοδομηθήσεται, ἐν τοῖς οὐρανοῖς ἑτοιμασθήσεται ἡ ἀλήθειά σου·
<septuaginta.psalmi urn:cts:greekLit:tlg0527.tlg027.1st1K-grc1.88.4>	διεθέμην διαθήκην τοῖς ἐκλεκτοῖς μου. ὤμοσα Δαυεὶδ τῷ δούλῳ μου
<septuaginta.psalmi urn:cts:greekLit:tlg0527.tlg027.1st1K-grc1.88.5>	Ἕως τοῦ αἰῶνος ἑτοιμάσω τὸ σπέρμα σου. καὶ οἰκοδομήσω εἰς γενεὰν καὶ γενεὰν τὸν θρόνον σου. διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.88.6>	ἐξομολογήσονται οἱ οὐρανοὶ τὰ θαυμάσιά σου, Κύριε, καὶ τὴν ἀλήθειάν σου ἐν ἐκκλησίᾳ ἁγίων.
<septuaginta.psalmi urn:cts:greekLit:tlg0527.tlg027.1st1K-grc1.88.7>	ὅτι τίς ἐν νεφέλαις ἰσωθήσεται τῷ κυρίῳ ; καὶ τίς ὁμοιωθήσεται τῷ κυρίῳ ἐν υἱοῖς θεοὺ ;
<septuaginta.psalmi urn:cts:greekLit:tlg0527.tlg027.1st1K-grc1.88.8>	ὁ θεὸς ἐνδοξαζόμενος ἐν βουλῇ ἁγίων. μέγας καὶ φοβερὸς ἐπὶ πάντας τοὺς περικυκλῶ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.88.9>	Κύριε ὁ θεὸς τῶν δυνάμεων, τίς ὅμοιός σος ; δυνατὸς εἶ, Κύριε, καὶ ἡ ἀλήθειά σου κύκλῳ σου.
<septuaginta.psalmi urn:cts:greekLit:tlg0527.tlg027.1st1K-grc1.88.10>	σὺ δεσπόζεις τοῦ κράτους τῆς θαλάσσης, καὶ τὸν σάλον τῶν κυμάτων αὐτῆς σὺ καταπραύνεις.
<septuaginta.psalmi urn:cts:greekLit:tlg0527.tlg027.1st1K-grc1.88.11>	σὺ ἐταπείνωσας ὡς τραυματίαν ὑπερήφανον, καὶ ἐν τῷ βραχίονι τῆς δυνάμεως σου διεσκόρπισας τοὺς ἐχθρούς σου.
<septuaginta.psalmi urn:cts:greekLit:tlg0527.tlg027.1st1K-grc1.88.12>	σοί εἰσιν οἱ οὐρανοί, καὶ σή ἐστιν ἡ γῆ· τὴν οἰκουμένην καὶ τὸ πλήραωμα αὐτῆς σὺ ἐθεμελίωσας.
<septuaginta.psalmi urn:cts:greekLit:tlg0527.tlg027.1st1K-grc1.88.13>	τὸν βορρᾶν καὶ θαλάσσας σὺ ἔκτισας, Θαβὼρ καὶ Ἑρμωνιεὶμ τῷ ὀνόματί σου ἀγαλλιάσονται.
<septuaginta.psalmi urn:cts:greekLit:tlg0527.tlg027.1st1K-grc1.88.14>	σὸς ὁ βραχίων μετὰ δυναστείας· κραταιωθήτω ἡ χείρ σου, ὑψωθήτω ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.88.15>	δικαιοσύνη καὶ κρίμα ἑτοιμασία τοῦ θρόνου σου· ἔλεος καὶ ἀλήθεια προπορεύσεται πρὸ προσώπου σου.
<septuaginta.psalmi urn:cts:greekLit:tlg0527.tlg027.1st1K-grc1.88.16>	μακάριος ὁ λαὸς ὁ γινώσκων ἀλαλαγμόν· Κύριε, ἐν τῷ φωτὶ τοῦ προσώπου σου πορεύσονται,
<septuaginta.psalmi urn:cts:greekLit:tlg0527.tlg027.1st1K-grc1.88.17>	καὶ ἐν τῷ ὀνόματί σου ἀγαλλιάσονται ὅλην τὴν ἡμέραν, καὶ ἐν τῇ δικαιοσύνῃ σου ὑψωθήσονται.
<septuaginta.psalmi urn:cts:greekLit:tlg0527.tlg027.1st1K-grc1.88.18>	ὅτι τὸ καύχημα τῆς δυνάμεως αὐτῶν εἶ σύ, καὶ ἐν τῇ εὐδοκίᾳ σου ὑψωθήσεται τὸ κέρας ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.88.19>	ὅτι τοῦ κυρίου ἡ ἀντίλημψις, καὶ τοῦ ἁγίου Ἰσραὴλ βασιλέως ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.88.20>	τότε ἐλάλησας ἐν ὁράσει τοῖς υἱοῖς σου, καὶ εἶπας Ἐθέμην βοήθειαν ἐπὶ δυνατόν, ὕψωσα ἐκλεκτὸν ἐκ τοῦ λαοῦ μου·
<septuaginta.psalmi urn:cts:greekLit:tlg0527.tlg027.1st1K-grc1.88.21>	εὗρον Δαυεὶδ τὸν δοῦλόν μου, ἐν ἐλέει ἁγίῳ ἔχρισα αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.88.22>	ἡ γὰρ χείρ μου συναντιλήμψεται αὐτῷ, καὶ ὁ βραχίων μου κατισχύσει αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.88.23>	οὐκ ὠφελήσει ἐχθρὸς ἐν αὐτῷ, καὶ υἱὸς ἀνομίας οὐ προσθήσει τοῦ κακῶσαι αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.88.24>	καὶ συγκόψω τοὺς ἐχθροὺς αὐτοῦ ἀπὸ προσώπου αὐτοῦ, καὶ τοὺς μισοῦντας αὐτὸν τροπώσομαι.
<septuaginta.psalmi urn:cts:greekLit:tlg0527.tlg027.1st1K-grc1.88.25>	καὶ ἡ ἀλήθειά μου καὶ τὸ ἔλεός μου μετʼ αὐτοῦ, καὶ ἐν τῷ ὀνόματί μου ὑψωθήσεται τὸ κέρας αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.88.26>	καὶ θήσομαι ἐν θαλάσσῃ χεῖρα αὐτοῦ, καὶ ἐν ποταμοῖς δεξιὰν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.88.27>	αὐτὸς ἐπικαλέσεταί με ΙΙατὴρ μου εἶ σύ, θεός μου καὶ ἀντιλήμπτωρ τῆς σωτηρίας μου·
<septuaginta.psalmi urn:cts:greekLit:tlg0527.tlg027.1st1K-grc1.88.28>	κἀγὼ πρωτότοκον θήσομαι αὐτόν, ὑψηλὸν παρὰ τοῖς βασιλεῦσιν τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.88.29>	εἰς τὸν αἰῶνα φυλάξω αὐτῷ τὸ ἔλεός μου, καὶ ἡ διαθήκη μου πιστὴ αὐτῷ·
<septuaginta.psalmi urn:cts:greekLit:tlg0527.tlg027.1st1K-grc1.88.30>	καὶ θήσομαι εἰς τὸν αἰῶνα τοῦ αἰῶνος τὸ σπέρμα αὐτοῦ, καὶ τὸν θρόνον αὐτοῦ ὡς τὰς ἡμέρας τοῦ οὐρανοῦ.
<septuaginta.psalmi urn:cts:greekLit:tlg0527.tlg027.1st1K-grc1.88.31>	ἐὰν ἐγκαταλίπωσιν οἱ υἱοὶ αὐτοῦ τὸν νόμον μου, καὶ τοῖς κρίμασίν μου μὴ πορευθῶσιν·
<septuaginta.psalmi urn:cts:greekLit:tlg0527.tlg027.1st1K-grc1.88.32>	ἐὰν τὰ δικαιώματά μου βεβηλώσουσιν, καὶ τὰς ἐντολάς μου μὴ φυλάξωσιν·
<septuaginta.psalmi urn:cts:greekLit:tlg0527.tlg027.1st1K-grc1.88.33>	ἐπισκέψομαι ἐν ῥάβδῳ ἀνομίας αὐτῶν, καὶ ἐν μάστιξιν τὰς ἁμαρτίας αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.88.34>	τὸ δὲ ἔλεός μου οὐ μὴ διασκεδάσω ἀπʼ αὐτοῦ, οὐδὲ μὴ ἀδικήσω ἐν τῇ ἀληθείᾳ μου,
<septuaginta.psalmi urn:cts:greekLit:tlg0527.tlg027.1st1K-grc1.88.35>	οὑδὲ μὴ βεβηλώσω τὴν διαθήκην μου, καὶ τὰ ἐκπορευόμενα διὰ τῶν χειλέων μου οὐ μὴ ἀθετήσω.
<septuaginta.psalmi urn:cts:greekLit:tlg0527.tlg027.1st1K-grc1.88.36>	ἅπαξ ὤμοσα ἐν τῷ ἁγίῳ μου, εἰ τῷ Δαυεὶδ ψεύσομαι·
<septuaginta.psalmi urn:cts:greekLit:tlg0527.tlg027.1st1K-grc1.88.37>	τὸ σπέρμα αὐτοῦ εἰς τὸν αἰῶνα μενεῖ, καὶ ὁ θρόνος αὐτοῦ ὡς ὁ ἤλιος ἐναντίον μου,
<septuaginta.psalmi urn:cts:greekLit:tlg0527.tlg027.1st1K-grc1.88.38>	καὶ ὡς ἡ σελήνη κατηρτισμένη εἰς τὸν αἰῶνα· καὶ ὁ μάρτυς ἐν οὐρανῷ πιστός. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.88.39>	σὺ δὲ ἀπώσω καὶ ἐξουδένωσας, ἀνεβάλου τὸν χριστόν σου·
<septuaginta.psalmi urn:cts:greekLit:tlg0527.tlg027.1st1K-grc1.88.40>	κατέστρεψας τὴν διαθήκην τοῦ δούλου σου, ἐβεβήλωσας εἰς τὴν γῆν τὸ ἁγίασμα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.88.41>	καθεῖλες πάντας τοὺς φραγμοὺς αὐτοῦ, ἔθου τὰ ὀχυρώματα αὐτοῦ δειλίαν·
<septuaginta.psalmi urn:cts:greekLit:tlg0527.tlg027.1st1K-grc1.88.42>	διήρπασαν αὐτὸν πάντες οἱ διοδεύοντες ὁδόν, ἐγενήθη ὄνειδος τοῖς γείτοσιν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.88.43>	ὕψωσας τὴν δεξιὰν τῶν ἐχθρῶν αὐτοῦ, εὔφρανας πάντας τοὺς ἐχθροὺς αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.88.44>	ἀπέστρεψας τὴν βοήθειαν τῆς ῥομφαίας αὐτοῦ, καὶ οὐκ ἀντελάβου αὐτοῦ ἐν τῷ πολέμῳ.
<septuaginta.psalmi urn:cts:greekLit:tlg0527.tlg027.1st1K-grc1.88.45>	κατέλυσας ἀπὸ καθαρισμοῦ αὐτόν, τὸν θρόνον αὐτοῦ εἰς τὴν γῆν κατέρραξας·
<septuaginta.psalmi urn:cts:greekLit:tlg0527.tlg027.1st1K-grc1.88.46>	ἐσμίκρυνας τὰς ἡμέρας τοῦ θρόνου αὐτοῦ, κατέχεας αὐτοῦ αἰσχύνην.
<septuaginta.psalmi urn:cts:greekLit:tlg0527.tlg027.1st1K-grc1.88.47>	ἕως πότε, Κύριε, ἀποστρέψεις εἰς τέλος; ἐκκαυθήσεται ὡς πῦρ ἡ ὀργή σου ;
<septuaginta.psalmi urn:cts:greekLit:tlg0527.tlg027.1st1K-grc1.88.84>	μνήσθητι τίς μου ἡ ὑπόστασις· διάψαλμα. μὴ γὰρ ματαίως ἔκτισας πάντας τοὺς υἱοὺς τῶν ἀυθρώπων
<septuaginta.psalmi urn:cts:greekLit:tlg0527.tlg027.1st1K-grc1.88.49>	τίς ἐστιν ὁ ἄνθρωπος ὃς ζήσεται καὶ οὐκ ὄψεται θάνατον; ῥύσεται τὴν ψυχὴν αὐτοῦ ἐκ χειρὸς ἅδαυ ; διάφαλμα.
<septuaginta.psalmi urn:cts:greekLit:tlg0527.tlg027.1st1K-grc1.88.50>	ποῦ ἐστιν τὰ ἐλέη σου τὰ ἀρχαῖα, Κύριε, ἃ ὤμοσας τῷ Δαυεὶδ ἐν τῇ ἀληθείᾳ σου;
<septuaginta.psalmi urn:cts:greekLit:tlg0527.tlg027.1st1K-grc1.88.51>	μνήσθητι, Κύριε, τοῦ ὀνειδισμοῦ τῶν δούλων σου, οὖ ὑπέσχου ἐν τῷ κόλπῳ μου πολλῶν ἐθνῶν·
<septuaginta.psalmi urn:cts:greekLit:tlg0527.tlg027.1st1K-grc1.88.52>	οὖ ὠνείδισαν οἱ ἐχθροί σου, Κύριε, οὗ ὠνείδισαν τὸ ἀντάλλαγμα τοῦ χριστοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.88.53>	εὐλογητὸς Κύριος εἰς τὸν αἰῶνα. γένοιτο, γένοιτο.
<septuaginta.psalmi urn:cts:greekLit:tlg0527.tlg027.1st1K-grc1.89.1>	Κύριε, καταφυγὴ ἡμῖν ἐγενήθης ἐν γενεᾷ καὶ γενεᾷ·
<septuaginta.psalmi urn:cts:greekLit:tlg0527.tlg027.1st1K-grc1.89.2>	πρὸ τοῦ ὄρη γενηθῆναι καὶ πλασθῆναι τὴν γῆν καὶ τὴν οἰκουμένην, καὶ ἀπὸ τοῦ αἰῶνος ἕως τοῦ αἰῶνος σὺ εἶ
<septuaginta.psalmi urn:cts:greekLit:tlg0527.tlg027.1st1K-grc1.89.3>	μὴ ἀποστρέψῃς ἄνθρωπον εἰς ταπείνωσιν, καὶ εἶπας Ἐπιστρέψατε υἱοὶ ἀνθρώπων;
<septuaginta.psalmi urn:cts:greekLit:tlg0527.tlg027.1st1K-grc1.89.4>	ὅτι χίλια ἔτη ἐν ὀφθαλμοῖς σου ὡς ἡ ἡμέρα ἡ ἐχθὲς ἥτις διῆλθεν, καὶ φυλακὴ ἐν νυκτί.
<septuaginta.psalmi urn:cts:greekLit:tlg0527.tlg027.1st1K-grc1.89.5>	τὰ ἐξουδενώματα αὐτῶν ἔτη ἔσονται, τὸ πρωὶ ὡσεὶ χλόη παρέλθοι·
<septuaginta.psalmi urn:cts:greekLit:tlg0527.tlg027.1st1K-grc1.89.6>	τὸ πρωὶ ἀνθήσαι καὶ παρέλθοι, τὸ ἑσπέρας ἀποπέσοι, σκληρυνθείη καὶ ξηρανθείη.
<septuaginta.psalmi urn:cts:greekLit:tlg0527.tlg027.1st1K-grc1.89.7>	ὅτι ἐξελίπομεν ἐν τῆ ὀργῇ σου. καὶ ἐν τῷ θυμῷ σου ἐταράχθημεν·
<septuaginta.psalmi urn:cts:greekLit:tlg0527.tlg027.1st1K-grc1.89.8>	ἔθοῦ τὰς ἀνομίας ἡμῶν ἐνώπιόν σου, ὁ αἰὼν ἡμῶν εἰς φωτισμὸν τοῦ προσώπου σου.
<septuaginta.psalmi urn:cts:greekLit:tlg0527.tlg027.1st1K-grc1.89.9>	ὅτι πᾶσαι αἱ ἡμέραι ἡμῶν ἐξέλιπον, καὶ ἐν τῇ ὀργῇ σου ἐξελίπομεν· τὰ ἔτη ἡμῶν ὡς ἀράχνην ἐμελέτων.
<septuaginta.psalmi urn:cts:greekLit:tlg0527.tlg027.1st1K-grc1.89.10>	αἱ ἡμέραι τῶν ἐτῶν ἡμῶν ἐν ἐνιαυτοῖς ἑβδομήκοντα ἔτη, ἐὸν δὲ ἐν δυναστείαις, ὀγδοήκοντα ἔτη, καὶ τὸ πλεῖον αὐτῶν κόπος καὶ πόνος· ὅτι ἐπῆλθεν πραύτης ἐφʼ ἡμᾶς, καὶ παιδευθησόμεθα.
<septuaginta.psalmi urn:cts:greekLit:tlg0527.tlg027.1st1K-grc1.89.11>	τίς γινώσκει τὸ κράτος τῆς ἀργῆς σου, καὶ ἀπὸ τοῦ φόβου τοῦ θυμοῦ σου ἐξαριθμήσασθαι;
<septuaginta.psalmi urn:cts:greekLit:tlg0527.tlg027.1st1K-grc1.89.12>	τὴν δεξιάν σου γνώρισον, καὶ τοὺς πεπαιδευμένους τῇ καρδίᾳ ἐν σοφίᾳ.
<septuaginta.psalmi urn:cts:greekLit:tlg0527.tlg027.1st1K-grc1.89.13>	ἐπίστρεψον, Κύριε· ἕως πότε; καὶ παρακλήθητι ἐπὶ τοῖς δούλοις σου.
<septuaginta.psalmi urn:cts:greekLit:tlg0527.tlg027.1st1K-grc1.89.14>	ἐνεπλήσθημεν τὸ πρωὶ τοῦ ἐλέους σου, καὶ ἠγαλλιασάμεθα καὶ εὐφράνθημεν ἐν πάσαις ταῖς ἡμέραις ἡμῶν,
<septuaginta.psalmi urn:cts:greekLit:tlg0527.tlg027.1st1K-grc1.89.15>	ἀνθʼ ὧν ἡμερῶν ἐταπείνωσας ἡμᾶς, ἐτῶν ὧν εἴδομεν κακά.
<septuaginta.psalmi urn:cts:greekLit:tlg0527.tlg027.1st1K-grc1.89.16>	καὶ ἴδε ἐπὶ τοὺς δούλους σου καὶ τὰ ἔργα σου, καὶ ὁδήγησον τοὺς υἱοὺς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.89.17>	καὶ ἔστω ἡ λαμπρότης Κυρίου θεοῦ ἡμῶν ἐφʼ ἡμᾶς. καὶ τὰ ἔργα τῶν χειρῶν ἡμῶν κατεύθυνον ἐφʼ ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.90.1>	Ὁ κατοικῶν ἐν βοηθείᾳ τοῦ ὑψίστου ἐν σκέπῃ τοῦ θεοῦ τοῦ οὐρανοῦ αὐλισθήσεται.
<septuaginta.psalmi urn:cts:greekLit:tlg0527.tlg027.1st1K-grc1.90.2>	ἐρεῖ τῷ θεῷ Ἀντιλήμπτωρ μου εἶ· καὶ καταφυγὴ μου ὁ θεός μου, ἐλπιῶ ἐπʼ αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.90.3>	ὅτι αὐτὸς ῥύσεται ἐκ παγίδος θηρευτῶν, καὶ ἀπὸ λόγου ταραχώδους·
<septuaginta.psalmi urn:cts:greekLit:tlg0527.tlg027.1st1K-grc1.90.4>	ἐυ τοῖς μεταφρένοις αὐτοῦ ἐπισκιάσει σοι, καὶ ὑπὸ τὰς πτέρυγας αὐτοῦ ἐλπιεῖς· ὅπλῳ κυκλώσει σε ἡ ἀλήθεια αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.90.5>	οὐ φοβηθήσῃ ἀπὸ φόβου νυκτερινοῦ, ἀπὸ βέλους πετομένου ἡμέρας,
<septuaginta.psalmi urn:cts:greekLit:tlg0527.tlg027.1st1K-grc1.90.6>	ἀπὸ πράγματος διαπορευομένου ἐν σκότει, ἀπὸ συμπτώματος καὶ δαιμονίου μεσημβρινοῦ.
<septuaginta.psalmi urn:cts:greekLit:tlg0527.tlg027.1st1K-grc1.90.7>	πεσεῖται ἐκ τοῦ κλίτους σου χιλιάς, καὶ μυριὰς ἐκ δεξιῶν σου, πρὸς σὲ δὲ οὐκ ἐγγιεῖ
<septuaginta.psalmi urn:cts:greekLit:tlg0527.tlg027.1st1K-grc1.90.8>	πλὴν τοῖς ὀφθαλμοῖς σου κατανοήσεις, καὶ ἀνταπόδοσιν ἁμαρτωλῶν ὄψῃ.
<septuaginta.psalmi urn:cts:greekLit:tlg0527.tlg027.1st1K-grc1.90.9>	ὅτι σύ, Κύριε. ἡ ἐλπίς μου· τὸν ὕψιστον ἔθου καταφυγὴν σου.
<septuaginta.psalmi urn:cts:greekLit:tlg0527.tlg027.1st1K-grc1.90.10>	οὐ προσελεύσεται πρὸς σὲ κακά, καὶ μάστιξ οὐκ ἐγγιεῖ τῷ σκηνώματί σου·
<septuaginta.psalmi urn:cts:greekLit:tlg0527.tlg027.1st1K-grc1.90.11>	ὅτι τοῖς ἀγγέλοις αὐτοῦ ἐντελεῖται περὶ σοῦ τοῦ διαφυλάξαι σε ἐν ταῖς ὁδοῖς σου·
<septuaginta.psalmi urn:cts:greekLit:tlg0527.tlg027.1st1K-grc1.90.12>	ἐπὶ χειρῶν ἀροῦσίν σε. μή ποτε προσκόψῃς πρὸς λίθον τὸν πόδα σου.
<septuaginta.psalmi urn:cts:greekLit:tlg0527.tlg027.1st1K-grc1.90.13>	ἐπ᾿ ἀσπίδα καὶ βασιλίσκον ἐπιβήσῃ, καὶ καταπατήσεις λέοντα καὶ δράκοντα.
<septuaginta.psalmi urn:cts:greekLit:tlg0527.tlg027.1st1K-grc1.90.14>	ὅτι ἐπʼ ἐμὲ ἤλπισεν, καὶ ῥύσομαι αὐτόν· σκεπάσω αὐτόν, ὅτι ἔγνω τὸ ὄνομά μου.
<septuaginta.psalmi urn:cts:greekLit:tlg0527.tlg027.1st1K-grc1.90.15>	ἐπικαλέσεται με, καὶ εἰσακούσομαι αὐτοῦ. μετʼ αὐτοῦ εἰμι ἐν θλίψει, καὶ ἐξελοῦμαι καὶ δοξάσω αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.90.16>	μακρότητι ἡμερῶν ἐμπλήσω αὐτόν, καὶ δείξω αὐτῷ τὸ σωτήριόν μου. Ψαλμὸς ᾠδῆς, εἰς τὴν ἡμέραν τοῦ σαββάτου.
<septuaginta.psalmi urn:cts:greekLit:tlg0527.tlg027.1st1K-grc1.91.1>	ψαλμὸς ᾠδῆς, εὶς τὴς ἠμέραν τοῦ ασββάτον.
<septuaginta.psalmi urn:cts:greekLit:tlg0527.tlg027.1st1K-grc1.91.2>	Ἀγαθὸν τὸ ἐξομολογεῖσθαι τῷ κυρίῳ, καὶ ψάλλειν τῷ ὀνόματί σου, Ὕψιστε·
<septuaginta.psalmi urn:cts:greekLit:tlg0527.tlg027.1st1K-grc1.91.3>	τοῦ ἀναγγέλλειν τὸ πρωὶ τὸ ἔλεός σου, καὶ τὴν ἀλήθειάν σου κατὰ νύκτα,
<septuaginta.psalmi urn:cts:greekLit:tlg0527.tlg027.1st1K-grc1.91.4>	ἐν δεκαχόρδῳ ψαλτηρίῳ μετʼ ᾠδῆς ἐν κιθάρᾳ·
<septuaginta.psalmi urn:cts:greekLit:tlg0527.tlg027.1st1K-grc1.91.5>	ὅτι εὔφρανάς με, Κύριε, ἐν τῷ ποιήματί σου, καὶ ἐν τοῖς ἔργοις τῶν χειρῶν σου ἀγαλλιάσομαι.
<septuaginta.psalmi urn:cts:greekLit:tlg0527.tlg027.1st1K-grc1.91.6>	ὡς ἐμεγαλύνθη τὰ ἔργα σου, Κύριε, σφόδρα ἐβαρύνθησαν οἱ διαλογισμοί σου.
<septuaginta.psalmi urn:cts:greekLit:tlg0527.tlg027.1st1K-grc1.91.7>	ἀνὴρ ἄφρων οὐ γνώσεται, καὶ ἀσύνετος οὐ συνήσει ταῦτα.
<septuaginta.psalmi urn:cts:greekLit:tlg0527.tlg027.1st1K-grc1.91.8>	ἐν τῷ ἀνατεῖλαι τοὺς ἁμαρτωλοὺς ὡς χόρτον, καὶ διέκυψαν πάντες οἱ ἐργαζόμενοι τὴν ἀνομίαν, ὅπως ἂν ἐξολεθρευθῶσιν εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.91.9>	σὺ δὲ Ὕψιστος εἰς τὸν αἰῶνα, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.91.10>	ὅτὶ ἰδοὺ οἱ ἐχθροί σου ἀπολοῦνται, καὶ διασκορπισθήσονται πάντες οἱ ἐργαζόμενοι τὴν ἀνο- μίαν.
<septuaginta.psalmi urn:cts:greekLit:tlg0527.tlg027.1st1K-grc1.91.11>	καὶ ὑψωθήσεται ὡς μονοκέρωτος τὸ κέρας μου. καὶ τὸ γῆράς μου ἐν ἐλαίῳ πίονι·
<septuaginta.psalmi urn:cts:greekLit:tlg0527.tlg027.1st1K-grc1.91.12>	καὶ ἐπεῖδεν ὁ ὀφθαλμός μου ἐν τοῖς ἐχθροῖς μου. καὶ ἐν τοῖς ἐπανισταμένοις ἐπʼ ἐμέ πονηρευομένοις εἰσακούσεται τὸ οὖς μου.
<septuaginta.psalmi urn:cts:greekLit:tlg0527.tlg027.1st1K-grc1.91.13>	δίκαιος ὡς φοίνιξ ἀνθήσει, ὡς ἡ κέδρος ἡ ἐν τῷ Λιβάνῳ πληθυνθήσεται.
<septuaginta.psalmi urn:cts:greekLit:tlg0527.tlg027.1st1K-grc1.91.14>	πεφυτευμένοι ἐν τῷ οἴκῳ Κυρίου ἐν ταῖς αὐλαῖς τοῦ θεοῦ ἡμῶν ἐξανθήσουσιν·
<septuaginta.psalmi urn:cts:greekLit:tlg0527.tlg027.1st1K-grc1.91.15>	γότε πληθυνθήσονται ἐν γήρει πίονι, καὶ εὐπαθοῦντες ἔσονται· τοῦ ἀναγγεῖλαι ὅτι εὐθὴς Κύριος ὁ θεός μου. καὶ οὐκ ἔστιν ἀδικία ἐν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.92.1>	Κύριος ἐβασίλευσεν, εὐπρέπειαν ἐνεδύσατο· ἐυεδύσατο Κύριος δύναμιν καὶ περιεζώσατο, καὶ γὰρ ἐστερέωσεν τὴν οἰκουμένην, ἥτις οὐ σαλευθήσεται
<septuaginta.psalmi urn:cts:greekLit:tlg0527.tlg027.1st1K-grc1.92.2>	ἕτοιμος ὁ θρόνος σου ἀπὸ τότε· ἀπὸ τοῦ αἰῶνος σὺ εἶ
<septuaginta.psalmi urn:cts:greekLit:tlg0527.tlg027.1st1K-grc1.92.3>	ἐπῆραν οἱ ποταμοί, Κύριε, ἐπῆραν οἱ ποταμοὶ φωνὰς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.92.4>	ἀπὸ φωνῶν ὑδάτων πολλῶυ θαυμαστοὶ οἱ μετεωρισμοὶ τῆς θαλάσσης· θαυμαστὸς ἐν ὑψηλοῖς ὁ κύριος.
<septuaginta.psalmi urn:cts:greekLit:tlg0527.tlg027.1st1K-grc1.92.5>	τὰ μαρτύριά σου ἐπιστώθησαν σφόδρα· τῷ οἴκῳ σου πρέπει ἁγίασμα, Κύριε, εἰς μακρότητα ἡμερῶν.
<septuaginta.psalmi urn:cts:greekLit:tlg0527.tlg027.1st1K-grc1.93.1>	Ὁ θεὸς ἐκδικήσεων Κύριος, ὁ θεὸς ἐκδικήσεων ἐπαρρησιάσατο.
<septuaginta.psalmi urn:cts:greekLit:tlg0527.tlg027.1st1K-grc1.93.2>	ὑψώθητι ὁ κρίνων τὴν γῆν, ἀπόδος ἀνταπόδοσιν τοῖς ὑπερηφάνοις.
<septuaginta.psalmi urn:cts:greekLit:tlg0527.tlg027.1st1K-grc1.93.3>	ἕως πότε ἁμαρτωλοί, Κύριε, ἕως πότε ἁμαρτωλοὶ καυχήσοσται;
<septuaginta.psalmi urn:cts:greekLit:tlg0527.tlg027.1st1K-grc1.93.4>	φθέγξονται καὶ λαλήσουσιν ἀδικίαν, λαλήσουσιν πάντες οἱ ἐργαζόμενοι τὴν ἀνομίαν ;
<septuaginta.psalmi urn:cts:greekLit:tlg0527.tlg027.1st1K-grc1.93.5>	τὸν λαόν σου, Κύριε, ἐταπείνωσαν, καὶ τὴν κληροσομίαν σου ἐκάκωσαν·
<septuaginta.psalmi urn:cts:greekLit:tlg0527.tlg027.1st1K-grc1.93.6>	χήραν καὶ ὀρφανὸν ἀπέκτειναν, καὶ προσήλυτον ἐφόοευσαν·
<septuaginta.psalmi urn:cts:greekLit:tlg0527.tlg027.1st1K-grc1.93.7>	καὶ εἶπαν Οὐκ ὄψεται Κύριος, οὐδὲ συνήσει ὁ θεὸς τοῦ §Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.93.8>	σύνετε δή, ἄφρονες ἐν τῷ λαῷ· καὶ μωροί, ποτὲ φρονήσατε.
<septuaginta.psalmi urn:cts:greekLit:tlg0527.tlg027.1st1K-grc1.93.9>	ὁ φυτεύσας τὸ οὖς, οὐχὶ ἀκούει; ἢ ὁ πλάσας ὀφθαλμούς, οὐ κατανοεῖ
<septuaginta.psalmi urn:cts:greekLit:tlg0527.tlg027.1st1K-grc1.93.10>	ὁ παιδεύων ἔθνη, οὐχὶ ἐλέγξει, ὁ διδάσκων ἄνθρωπον γνῶσιν;
<septuaginta.psalmi urn:cts:greekLit:tlg0527.tlg027.1st1K-grc1.93.11>	Κύριος γινώσκει τοὺς διαλογισμοὺς τῶν ἀνθρώπων, ὅτι εἰσὶν μάταιοι.
<septuaginta.psalmi urn:cts:greekLit:tlg0527.tlg027.1st1K-grc1.93.12>	μακάριος ὁ ἄνθρωπος ὃν ἂν σὺ παιδεύσῃς, Κύριε. καὶ ἐκ τοῦ νόμου σου διδάξῃς αὐτόν,
<septuaginta.psalmi urn:cts:greekLit:tlg0527.tlg027.1st1K-grc1.93.13>	τοῦ πραῦναι αὐτῷ ἀφʼ ἡμερῶν πονηρῶν. ἕως οὗ ὀρυγῇ τῷ ἁμαρτωλῷ βόθρος.
<septuaginta.psalmi urn:cts:greekLit:tlg0527.tlg027.1st1K-grc1.93.14>	τι οὐκ ἀπώσεται Κύριος τὸν λαὸν αὐτοῦ, καὶ τὴν κληρονομίαν αὐτοῦ οὐκ ἐγκαταλείψει,
<septuaginta.psalmi urn:cts:greekLit:tlg0527.tlg027.1st1K-grc1.93.15>	ἕως οὗ δικαιοσύνη ἐπιστρέψῃ εἰς κρίσιν, καὶ ἐχόμενοι αὐτῆς πάντες οἱ εὐθεῖς τῇ καρδίᾳ. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.93.16>	τίς ἀναστήσεταί μοι ἐπὶ πονηρευομένους, ἢ τίς συνπαραστήσεταί μοι ἐπὶ ἐργαζομένους τὴν ἀνομίαν
<septuaginta.psalmi urn:cts:greekLit:tlg0527.tlg027.1st1K-grc1.93.17>	εἰ μὴ ὅτι Κύριος ἐβοήθησέν μοι, παρὰ βραχὺ παρῴκησεν τῷ ᾄδῃ ἡ ψυχὴ μου.
<septuaginta.psalmi urn:cts:greekLit:tlg0527.tlg027.1st1K-grc1.93.18>	τ ἔλεγον Σεσάλευται ὁ πούς μου, τὸ ἔλεός σου, Κύριε, βοηθεῖ μοι.
<septuaginta.psalmi urn:cts:greekLit:tlg0527.tlg027.1st1K-grc1.93.19>	Κύριε, κατὰ τὸ πλῆθος τῶν ὀδυνῶν μου ἐν τῇ καρδίᾳ μου, αἱ παρακλήσεις σου ἠγάπησαν τὴν ψυχὴν μου.
<septuaginta.psalmi urn:cts:greekLit:tlg0527.tlg027.1st1K-grc1.93.20>	μὴ συνπροσέσται σοι θρόνος ἀνομίας, ὁ πλάσσων κόπον ἐπὶ προστάγματι;
<septuaginta.psalmi urn:cts:greekLit:tlg0527.tlg027.1st1K-grc1.93.21>	θηρεύσουσιν ἐπὶ ψυχὴν δικαίου, καὶ αἷμα ἀθῷον καταδικάσονται.
<septuaginta.psalmi urn:cts:greekLit:tlg0527.tlg027.1st1K-grc1.93.22>	καὶ ἐγένετό μοι Κύριος εἰς καταφυγήν, καὶ ὁ θεός μου εἰς βοηθὸν ἐλπίδος μου·
<septuaginta.psalmi urn:cts:greekLit:tlg0527.tlg027.1st1K-grc1.93.23>	καὶ ἀποδώσει αὐτοῖς τὴν ἀνομίαν αὐτῶν καὶ τὴν πονηρίαν αὐτῶν· ἀφανιεῖ αὐτοὺς Κύριος ὁ θεὸς ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.94.1>	Δεῦτε ἀγαλλιασώμεθα τῷ κυρίῳ, ἀλαλάξωμεν τῷ θεῷ τῷ σωτῆρι ἡμῶν·
<septuaginta.psalmi urn:cts:greekLit:tlg0527.tlg027.1st1K-grc1.94.2>	προφθάσωμεν τὸ πρόσωπον αὐτοῦ ἐν ἐξομολογήσει, καὶ ἐν ψαλμοῖς ἀλαλάξωμεν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.94.3>	ὅτι θεὸς μέγας Κύριος καὶ βασιλεὺς μέγας ἐπὶ πάντας τοὺς θεούς.
<septuaginta.psalmi urn:cts:greekLit:tlg0527.tlg027.1st1K-grc1.94.4>	ὅτι οὐκ ἀπώσεται Κύριος τὸν λαὸν αὐτοῦ, ὅτι ἐν τῇ χειρὶ αὐτοῦ τὰ πέρατα τῆς γῆς καὶ τὰ ὕψη τῶν ὀρέων αὐτοῦ ἐστιν·
<septuaginta.psalmi urn:cts:greekLit:tlg0527.tlg027.1st1K-grc1.94.5>	ὅτι αὐτοῦ ἐστιν ἡ θάλασσα καὶ αὐτὸς ἐποίησεν αὐτήν, καὶ τὴν ξηρὰν αἱ χεῖρες αὐτοῦ ἔπλασαν.
<septuaginta.psalmi urn:cts:greekLit:tlg0527.tlg027.1st1K-grc1.94.6>	δεῦτε προσκυνήσωμεν καὶ προσπέσωμεν αὐτῷ, καὶ κλαύσωμεν ἐναντίον Κυρίου τοῦ ποιήσαντος ἡμᾶς·
<septuaginta.psalmi urn:cts:greekLit:tlg0527.tlg027.1st1K-grc1.94.7>	ὅτι αὐτός ἐστιν ὁ θεὸς ἡμῶν, καὶ ἡμεῖς λαὸς νομῆς αὐτοῦ καὶ πρόβατα χειρὸς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.94.8>	σήμερον ἐὰν τῆς φωνῆς αὐτοῦ ἀκούσητε, μὴ σκληρύνητε τὰς καρδίας ὑμῶν, ὡς ἐν τῷ παραπικρασμῷ. κατὰ τὴν ἡμέραν τοῦ πειρασμοῦ ἐν τῇ ἐρήμῳ·
<septuaginta.psalmi urn:cts:greekLit:tlg0527.tlg027.1st1K-grc1.94.9>	οὗ ἐπείρασαν οἱ πατέρες ὑμῶν, ἐδοκίμασαν καὶ ἴδοσαν τὰ ἔργα μου.
<septuaginta.psalmi urn:cts:greekLit:tlg0527.tlg027.1st1K-grc1.94.10>	τεσσεράκοντα ἔτη προσώχθισα τῇ γενεᾷ ἐκείνῃ, καὶ εἶπα Ἀεὶ πλανῶνται τῇ καρδία, καὶ αὐτοὶ οὐκ ἔγνωσαν τὰς ὁδούς μου.
<septuaginta.psalmi urn:cts:greekLit:tlg0527.tlg027.1st1K-grc1.94.11>	ὡς ὤμοσα ἐν τῆ ὀργῇ μου Εἰ εἰσελεύσονται εἰς τὴν κατάπαυσίν μου.
<septuaginta.psalmi urn:cts:greekLit:tlg0527.tlg027.1st1K-grc1.95.1>	Ἄσατε τῷ κυρίῳ ἆσμα καινόν, ἄσατε τῷ κυρίῳ, πᾶσα ἡ γῆ·
<septuaginta.psalmi urn:cts:greekLit:tlg0527.tlg027.1st1K-grc1.95.2>	ἄσατε τῷ κυρίῳ, εὐλογήσατε τὸ ὄνομα αὐτοῦ, εὐαγγελίζεσθε ἡμέραν ἐξ ἡμέρας τὸ σωτήριον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.95.3>	ἀναγγείλατε ἐν τοῖς ἔθνεσιν τὴν δόξαν αὐτοῦ. ἐν πᾶσι τοῖς λαοῖς τὰ θαυμάσια αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.95.4>	ὅτι μέγας Κύριος καὶ αἰνετὸς σφόδρα, φοβερός ἐστιν ἐπὶ πάντας τοὺς θεοὺς·
<septuaginta.psalmi urn:cts:greekLit:tlg0527.tlg027.1st1K-grc1.95.5>	ὅτι πάντες οἱ θεοὶ τῶν ἐθνῶν δαιμόνια, ὁ δὲ κύριος τοὺς οὐρανοὺς ἐποίησεν.
<septuaginta.psalmi urn:cts:greekLit:tlg0527.tlg027.1st1K-grc1.95.6>	ἐξομολόγησις καὶ ὡραιότης ἐνώπιον αὐτοῦ, ἁγιωσύνη καὶ μεγαλοπρέπεια ἐν τῷ ἁγιάσματι αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.95.7>	ἐνέγκατε τῷ κυρίῳ, αἱ πατριαὶ τῶν ἐθνῶν, ἐνέγκατε τῷ κυρίῳ δόξαν καὶ τιμήν·
<septuaginta.psalmi urn:cts:greekLit:tlg0527.tlg027.1st1K-grc1.95.8>	ἐνέγκατε τῷ κυρίῳ δόξαν ὀνόματι αὐτοῦ, ἄρατε θυσίας καὶ εἰσπορεύεσθε εἰς τὰς αὐλὰς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.95.9>	προσκυνήσατε τῷ κυρίῳ ἐν αὐλῇ ἁγίᾳ αὐτοῦ· σαλευθήτω ἀπὸ προσώπου αὐτοῦ πᾶσα ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.95.10>	εἴπατε ἐν τοῖς ἔθνεσιν Ὁ κύριος ἐβασίλευσεν, καὶ γὰρ κατώρθωσεν τὴν οἰκουμένην, ἥτις οὐ σαλευθήσεται· κρινεῖ λαοὺς ἐν εὐθύτητι.
<septuaginta.psalmi urn:cts:greekLit:tlg0527.tlg027.1st1K-grc1.95.11>	εὐφραινέσθωσαν οἱ οὐρανοὶ καὶ ἀγαλλιάσθω ἡ γῆ, σαλευθήτω ἡ θάλασσα καὶ τὸ πλήραωμα αὐτῆς·
<septuaginta.psalmi urn:cts:greekLit:tlg0527.tlg027.1st1K-grc1.95.12>	χαρήσεται τὰ πεδία καὶ πάντα τὰ ἐν αὐτοῖς, τότε ἀγαλλιάσονται πάντα τὰ ξύλα τοῦ δρυμοῦ
<septuaginta.psalmi urn:cts:greekLit:tlg0527.tlg027.1st1K-grc1.95.13>	πρὸ προσώπου Κυρίου, ὅτι ἔρχεται, ὅτι ἔρχεται κρῖναι τὴν γῆν· κρινεῖ τὴν οἰκουμένην ἐν δικαιοσύνῃ καὶ λαοὺς ἐν τῇ ἀληθείᾳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.96.1>	Ὁ κύριος ἐβασίλευσεν, ἀγαλλιάσεται ἡ γῆ. εὐφρανθήτωσαν νῆσοι πολλαί.
<septuaginta.psalmi urn:cts:greekLit:tlg0527.tlg027.1st1K-grc1.96.2>	νεφέλη καὶ γνόφος κύκλῳ αὐτοῦ, δικαιοσύνη καὶ κρίμα κατόρθωσις τοῦ θρόνυυ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.96.3>	πῦρ ἐναντίον αὐτοῦ προπορεύσεται, καὶ φλογιεῖ κύκλῳ τοὺς ἐχθροὺς αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.96.4>	ἔφαναν αἱ ἀστραπαὶ αὐτοῦ τῇ οἰκουμένῃ, εἶδεν καὶ ἐσαλεύθη ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.96.5>	τὰ ὄρη ἐτάκησαν ὡσεὶ κηρὸς ἀπὸ προσώπου Κυρίου. ἀπὸ προσώπου Κυρίου πάσης τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.96.6>	ἀνήγγειλαν οἱ οὐρανοὶ τὴν δικαιοσύνην αὐτοῦ, καὶ εἴδοσαν πάντες οἱ λαοὶ τὴν δόξαν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.96.7>	αἰσχυνθήτωσαν πάντες οἱ προσκυνοῦντες τοῖς γλυπτοῖς, οἱ ἐγκαυχώμενοι ἐν τοῖς εἰδώλοις αὐτῶν· προσκυνήσατε αὐτῷ πάντες οἱ ἄγγελοι αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.96.8>	ἤκουσεν καὶ εὐφράνθη Σειών, καὶ ἠγαλλιάσαντο αἱ θυγατέρες τῆς Ἰουδαίας, ἕνεκεν τῶν κριμάτων σου, Κύριε·
<septuaginta.psalmi urn:cts:greekLit:tlg0527.tlg027.1st1K-grc1.96.9>	ὅτι σὺ εἶ Κύριος ὁ ὕψιστος ἐπὶ πᾶσαν τὴν γῆν. σφόδρα ὑπερυψώθης ὑπέρ πάντας τοὺς θεούς.
<septuaginta.psalmi urn:cts:greekLit:tlg0527.tlg027.1st1K-grc1.96.10>	οἱ ἀγαπῶντες τὸν κύριον, μισεῖτε πονηρόν· φυλάσσει Κύριος τὰς ψυχὰς τῶν ὁσίων αὐτοῦ, ἐκ χειρὸς ἁμαρτωλῶν ῥύσεται αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.96.11>	φῶς ἀνέτειλεν τῷ δικαίῳ, καὶ τοῖς εὐθέσι τῇ καρδίᾳ εὐφροσύνη.
<septuaginta.psalmi urn:cts:greekLit:tlg0527.tlg027.1st1K-grc1.96.12>	εὐφράνθητε, δίκαιοι, ἐπὶ τῷ κυρίῳ, καὶ ἐξομολογεῖσθε τῇ μνήμῃ τῆς ἁγιωσύνης] αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.97.1>	Ἄσατε τῷ κυρίῳ ᾆσμα καινόν, ὅτι θαυμαστὰ ἐποίησεν Κύριος· ἔσωσεν αὐτῷ ἡ δεξιὰ αὐτοῦ καὶ ὁ βραχίων ὁ ἅγιος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.97.2>	ἐγνώρισεν Κύριος τὸ σωτήριον αὐτοῦ ἐναντίον τῶν ἐθνῶν· ἀπεκάλυψεν τὴν δικαιοσύνην αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.97.3>	ἐμνήσθη τοῦ ἐλέους αὐτοῦ τῷ Ἰακώβ, καὶ τῆς ἀληθείας αὐτοῦ τῷ οἴκῳ Ἰσραήλ· εἴδοσαν πάντα τὰ πέρατα τῆς γῆς τὸ σωτήριον τοῦ θεοῦ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.97.4>	ἀλαλάξατε τῷ θεῷ πᾶσα ἡ γῆ, ἄσατε καὶ ἀγαλλιᾶσθε καὶ ψάλατε.
<septuaginta.psalmi urn:cts:greekLit:tlg0527.tlg027.1st1K-grc1.97.5>	ψάλατε τῷ κυρίῳ ἐν κιθάρᾳ, ἐν κιθάρᾳ καὶ φωνῇ ψαλμοῦ,
<septuaginta.psalmi urn:cts:greekLit:tlg0527.tlg027.1st1K-grc1.97.6>	ἐν σάλπιγξιν ἐλαταῖς καὶ φωνῇ σάλπιγγος κερατίνης· ἀλαλάξατε ἐνώπιον τοῦ βασιλέως Κυρίῳ.
<septuaginta.psalmi urn:cts:greekLit:tlg0527.tlg027.1st1K-grc1.97.7>	σαλευθήτω ἡ θάλασσα καὶ τὸ πλήρωμα αὐτῆς, ἡ οἰκουμένη καὶ οἱ κατοικοῦντες αὐτὴν·
<septuaginta.psalmi urn:cts:greekLit:tlg0527.tlg027.1st1K-grc1.97.8>	ποταμοὶ κροτήσουσιν χειρὶ ἐπὶ τὸ αὐτό, τὰ ὄρη ἀγαλλιάσονται,
<septuaginta.psalmi urn:cts:greekLit:tlg0527.tlg027.1st1K-grc1.97.9>	§ὅτι ἥκει κρῖναι τὴν γῆν· κρινεῖ τὴν οἰκουμένην ἐν δικαιοσύνῃ καὶ λαοὺς ἐν εὐθύτητι.
<septuaginta.psalmi urn:cts:greekLit:tlg0527.tlg027.1st1K-grc1.98.1>	Κύριος ἐβασίλευσεν, ὀργιζέσθωσαν λαοί· ὁ καθήμενος ἐπὶ τῶν χερουβείμ, σαλευθήτω ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.98.2>	Κύριος ἐν Σειὼν μέγας, καὶ ὑψηλός ἐστιν ἐπὶ πάντας τοὺς λαούς.
<septuaginta.psalmi urn:cts:greekLit:tlg0527.tlg027.1st1K-grc1.98.3>	ἐξομολογησάσθωσαν πάντες τῷ ὀνόματί σου τῷ μεγάλῳ, ὅτι φοβερὸν καὶ ἄγιόν ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.98.4>	καὶ τιμὴ βασλέως κρίσιν ἀγαπᾷ· σὺ ἡτοίμασας εὐθύτητας, κρίσιν καὶ δικαιοσύνην ἐν Ἰακὼβ σὺ ἐποίησας.
<septuaginta.psalmi urn:cts:greekLit:tlg0527.tlg027.1st1K-grc1.98.5>	ὑψοῦτε Κύριον τὸν θεὸν ἡμῶν, καὶ προσκυνεῖτε τῷ ὑποποδίῳ τῶν ποδῶν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.98.6>	ἄγιός ἐστιν (6)Μωυσῆς καὶ Ἀαρὼν ἐν τοῖς ἱερεῦσιν αὐτοῦ καὶ Σαμουὴλ ἐν τοῖς ἐπικαλουμένοις τὸ ὄνομα αὐτοῦ· ἐπεκαλοῦντο τὸν κύριον, καὶ αὐτὸς ἐπήκουσεν αὐτοῖς,
<septuaginta.psalmi urn:cts:greekLit:tlg0527.tlg027.1st1K-grc1.98.7>	ἐν στύλῳ νεφέλης ἐλάλει πρὸς αὐτούς· ἐφύλασσον τὰ μαρτύρια αὐτοῦ, καὶ τὰ προστάγματα ἃ ἔδωκεν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.98.8>	Κύριε ὁ θεὸς ἡμῶν, σὺ ἐπήκουες αὐτῶν· ὁ θεός, εὐίλατος ἐγίνου αὐτοῖς, καὶ ἐκδικῶν ἐπὶ πάντα τὰ ἐπιτηδεύματα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.98.9>	ὑψοῦτε Κύριον τὸν θεὸν ἡμῶν, καὶ προσκυνεῖτε εἰς ὄρος ἅγιον αὐτοῦ, ὅτι ἅγιος Κύριος ὁ θεὸς ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.99.1>	Ἀλαλάξατε τῷ κυρίῳ, πᾶσα ἡ γῆ,
<septuaginta.psalmi urn:cts:greekLit:tlg0527.tlg027.1st1K-grc1.99.2>	δουλεύσατε τῷ κυρίῳ ἐν εὐφροσύνῃ, εἰσέλθατε ἐνώπιον αὐτοῦ ἐν ἀγαλλιάσει.
<septuaginta.psalmi urn:cts:greekLit:tlg0527.tlg027.1st1K-grc1.99.3>	γνῶτε ὅτι Κύριος, αὐτός ἐστιν ὁ θεός· αὐτὸς ἐποίησεν ἡμᾶς καὶ οὐχ ἡμεῖς, λαὸς αὐτοῦ καὶ πρόβατα τῆς νομῆς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.99.4>	εἰσέλθατε εἰς τὰς πύλας αὐτοῦ ἐν ἐξομολογήσει, τὰς αὐλὰς αὐτοῦ ἐν ὕμνοις· ἐξομολογεῖσθε αὐτῷ, αἰνεῖτε τὸ ὄνομα αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.99.5>	ὅτι χρηστὸς Κύριος, εἰς τὸν αἰῶνα τὸ ἔλεος αὐτοῦ, καὶ ἕως γενεᾶς καὶ γενεᾶς ἡ ἀλήθεια αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.100.1>	Ἔλεος καὶ κρίσιν ἄσομαί σοι, Κύριε·
<septuaginta.psalmi urn:cts:greekLit:tlg0527.tlg027.1st1K-grc1.100.2>	ψαλῶ καὶ συνήσω ἐν ᾠδῇ ἀμώμῳ· πότε ἥξεις πρὸς μέ; διεπορευόμην ἐν ἀκακίᾳ καρδίας μου, ἐν μέσῳ τοῦ οἴκου μου.
<septuaginta.psalmi urn:cts:greekLit:tlg0527.tlg027.1st1K-grc1.100.3>	οὐ προεθέμην πρὸ ὀφθαλμῶν μου πρᾶγμα παράνομον, ποιοῦντας παραβάσεις ἐμίσησα· οὐκ ἐκολλήθη μοι καρδία σκαμβή,
<septuaginta.psalmi urn:cts:greekLit:tlg0527.tlg027.1st1K-grc1.100.4>	ἐκκλίνοντος ἀπʼ ἐμοῦ τοῦ πονηροῦ οὐκ ἐγίνωσκον.
<septuaginta.psalmi urn:cts:greekLit:tlg0527.tlg027.1st1K-grc1.100.5>	τὸν καταλαλοῦντα λάθρα τοῦ πλησίον αὐτοῦ, τοῦτον ἐξεδίωκον· ὑπερηφάνῳ ὀφθαλμῷ καὶ ἀπλήστῳ καρδίᾳ, τούτῳ οὐ συνήσθιον.
<septuaginta.psalmi urn:cts:greekLit:tlg0527.tlg027.1st1K-grc1.100.6>	οἱ ὀφθαλμοί μου ἐπὶ τοὺς πιστοὺς τῆς γῆς. τοῦ συνκαθῆσθαι αὐτοὺς μετʼ ἐμοῦ· πορευόμενος ἐν ὁδῷ ἀμώμῳ, οὗτός μοι ἐλειτούργει.
<septuaginta.psalmi urn:cts:greekLit:tlg0527.tlg027.1st1K-grc1.100.7>	οὐ κατῴκει ἐν μέσῳ τῆς οἰκίας μου ποιῶν ὑπερηφανίαν· λαλῶν ἄδικα οὐ κατεύθυνεν ἐναντίον τῶν ὀφθαλμῶν μου.
<septuaginta.psalmi urn:cts:greekLit:tlg0527.tlg027.1st1K-grc1.100.8>	εἰς τὰς πρωίας ἀπέκτεννον πάντας τοὺς ἁμαρτωλοὺς τῆς γῆς, τοῦ ἐξολεθρεῦσαι ἐκ πόλεως Κυρίου πάντας τοὺς ἐργαζομένους τὴν ἀδικίαν.
<septuaginta.psalmi urn:cts:greekLit:tlg0527.tlg027.1st1K-grc1.101.1>	Προσευχὴ τῷ πτωχῷ, ὅταν ἀκηδιάσῃ καὶ ἑναντίον Κυρίου ἐκχέῃ τὴν δέησιν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.101.2>	Εἰσάκουσον, Κύριε. τῆς προσευχῆς μου. καὶ ἡ κραυγὴ μου πρὸς σέ ἐλθάτω.
<septuaginta.psalmi urn:cts:greekLit:tlg0527.tlg027.1st1K-grc1.101.3>	μὴ ἀποστρέψῃς τὸ πρόσωπόν σου ἀπʼ ἐμοῦ· ἐν ἦ ἂν ἡμέρᾳ θλίβωμαι, κλῖνον τὸ οὗς σου πρὸς μέ ἐν ἦ ἂν ἡμέρᾳ ἐπικαλέσωμαί σε, ταχὺ εἰσάκουσόν μου.
<septuaginta.psalmi urn:cts:greekLit:tlg0527.tlg027.1st1K-grc1.101.4>	ὅτι ἐξέλιπον ὡσεὶ καπνὸς αἱ ἡμέραι μου. καὶ τὰ ὀστᾶ μου ὡσεὶ φρύγιον συνεφρύγησαν.
<septuaginta.psalmi urn:cts:greekLit:tlg0527.tlg027.1st1K-grc1.101.5>	ἐπλήγην ὡσεὶ χόρτος καὶ ἐξηράνθη ἡ καρδία μου. ὅτι ἐπελαθόμην τοῦ φαγεῖν τὸν ἄρτον μου.
<septuaginta.psalmi urn:cts:greekLit:tlg0527.tlg027.1st1K-grc1.101.6>	ἀπὸ φωνῆς τοῦ στεναγμοῦ μου ἐκολλήθη τὸ ὀστοῦν μου τῇ σαρκί μου.
<septuaginta.psalmi urn:cts:greekLit:tlg0527.tlg027.1st1K-grc1.101.7>	ὡμοιώθην πελεκᾶνι ἐρημικῷ. ἐγενήθην ὡσεὶ νυκτικόραξ ἐν οἰκοπέδῳ,
<septuaginta.psalmi urn:cts:greekLit:tlg0527.tlg027.1st1K-grc1.101.8>	ἠγρύπνησα καὶ ἐγενήθην ὡσεὶ στρουθίον μονάζον ἐπὶ δώματι.
<septuaginta.psalmi urn:cts:greekLit:tlg0527.tlg027.1st1K-grc1.101.9>	ὅλην τὴν ἡμέραν ὠνεἰδιζόν με οἱ ἐχθροί μου. καὶ οἱ ἐπαινοῦντές με κατʼ ἐμοῦ ὤμνυον.
<septuaginta.psalmi urn:cts:greekLit:tlg0527.tlg027.1st1K-grc1.101.10>	ὅτι σπδὸν ὡσεὶ ἄρτον ἔφαγον, καὶ τὸ πόμα μου μετὰ κλαυθμοῦ ἐκίρνων,
<septuaginta.psalmi urn:cts:greekLit:tlg0527.tlg027.1st1K-grc1.101.11>	ἀπὸ προσώπου τῆς ὀργῆς σου καὶ τοῦ θυμοῦ σου. ὅτι ἐπάρας κατέρραξάς με.
<septuaginta.psalmi urn:cts:greekLit:tlg0527.tlg027.1st1K-grc1.101.12>	αἱ ἡμέραι μου ὡσεὶ σκιὰ ἐκλίθησαν. καὶ ἐγὼ ὡσεὶ χόρτος ἐξηράνθην.
<septuaginta.psalmi urn:cts:greekLit:tlg0527.tlg027.1st1K-grc1.101.13>	οὐ δέ, Κύριε. εἰς τὸν αἰῶνα μένεις. καὶ τὸ μνημόσυνόν σου εἰς γενεὰν καὶ γενεάν.
<septuaginta.psalmi urn:cts:greekLit:tlg0527.tlg027.1st1K-grc1.101.14>	σὺ ἀναστὰς οἰκτειρήσεις τὴν Σειών, ὅτι καιρὸς τοῦ οἰκτειρῆσαι αὐτήν, ὅτι ἤκει καιρός.
<septuaginta.psalmi urn:cts:greekLit:tlg0527.tlg027.1st1K-grc1.101.15>	ὅτι εὐδόκησαν οἱ δοῦλοί σου τοὺς λίθους αὐτῆς, καὶ τὸν χοῦν αὐτῆς οἰκτειρήσουσιν·
<septuaginta.psalmi urn:cts:greekLit:tlg0527.tlg027.1st1K-grc1.101.16>	καὶ φοβηθήσονται τὰ ἔθνη τὸ ὄνομά σου, Κύριε, καὶ πάντες οἱ βασιλεῖς τὴν δόξαν σου·
<septuaginta.psalmi urn:cts:greekLit:tlg0527.tlg027.1st1K-grc1.101.17>	ὅτι οἰκοδομήσει Κύριος τὴν Σειών, καὶ ὀφθήσεται ἐν τῇ δόξῃ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.101.18>	ἐπέβλεψεν ἐπὶ τὴν προσευχὴν τῶν ταπεινῶν, καὶ οὐκ ἐξουδένωσεν τὴν δέησιν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.101.19>	γραφήτω αὕτη εἰς γενεὰν ἑτέραν, καὶ λαὸς ὁ κτιζόμενος αἰνέσει τὸν κύριον·
<septuaginta.psalmi urn:cts:greekLit:tlg0527.tlg027.1st1K-grc1.101.20>	ὅτι ἐξέκυψεν ἐξ ὕψους ἁγίου αὐτοῦ, Κύριος ἐξ οὐρανοῦ ἐπὶ τὴν γῆν ἐπέβλεψεν·
<septuaginta.psalmi urn:cts:greekLit:tlg0527.tlg027.1st1K-grc1.101.21>	τοῦ ἀκοῦσαι τὸν στεναγμὸν τῶν πεπεδημένων, τοῦ λῦσαι τοὺς υἱοὺς τῶν τεθανατωμένων,
<septuaginta.psalmi urn:cts:greekLit:tlg0527.tlg027.1st1K-grc1.101.22>	τοῦ ἀναγγεῖλαι ἐν Σειὼν τὸ ὄνομα Κυρίου καὶ τὴν αἴνεσιν αὐτοῦ ἐν Ἰερουσαλήμ,
<septuaginta.psalmi urn:cts:greekLit:tlg0527.tlg027.1st1K-grc1.101.23>	ἐν τῷ συναχθῆναι λαοὺς ἐπὶ τὸ αὐτὸ καὶ βασιλείας τοῦ δουλεύειν τῷ κυρίῳ.
<septuaginta.psalmi urn:cts:greekLit:tlg0527.tlg027.1st1K-grc1.101.24>	ἀπεκρίθη αὐτῷ ἐν ὁδῷ ἰσχύος αὐτοῦ Τῆν ὀλιγότητα τῶν ἡμερῶν μου ἀνάγγειλόν μοι.
<septuaginta.psalmi urn:cts:greekLit:tlg0527.tlg027.1st1K-grc1.101.25>	μὴ ἀναγάγῃς με ἐν ἡμίσει ἡμερῶν μου· ἐν γενεᾷ γενεῶν τὰ ἔτη σου.
<septuaginta.psalmi urn:cts:greekLit:tlg0527.tlg027.1st1K-grc1.101.26>	κατʼ ἀρχὰς τὴν γῆν σύ, Κύριε, ἐθεμελίωσας, καὶ ἔργα τῶν χειρῶν σού εἰσιν οἱ οὐρανοί
<septuaginta.psalmi urn:cts:greekLit:tlg0527.tlg027.1st1K-grc1.101.27>	αὐτοὶ ἀπολοῦνται, σὺ δὲ διαμένεις· καὶ πάντες ὡς ἱμάτιον παλαιωθήσονται, καὶ ὡσεὶ περιβόλαιον ἑλίξεις αὐτοὺς καὶ ἀλλαγήσονται·
<septuaginta.psalmi urn:cts:greekLit:tlg0527.tlg027.1st1K-grc1.101.28>	σὺ δὲ ὁ αὐτὸς εἶ, καὶ τὰ ἔτη σου οὐκ ἐκλείψουσιν.
<septuaginta.psalmi urn:cts:greekLit:tlg0527.tlg027.1st1K-grc1.101.29>	οἱ υἱοὶ τῶν δούλων σου κατασκηνώσουσιν, καὶ τὸ σπέρμα αὐτῶν εἰς τὸν αἰῶνα κατευθυνθήσεται.
<septuaginta.psalmi urn:cts:greekLit:tlg0527.tlg027.1st1K-grc1.102.1>	Εὐλόγει ἡ ψυχὴ μου τὸν κύριον. καὶ πάντα τὰ ἐντός μου τὸ ὄνομα τὸ ἅγιον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.102.2>	εὐλόγει ἡ ψυχὴ μου τὸν κύριον. καὶ μὴ ἐπιλανθάνου πάσας τὰς αἰνέσεις αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.102.3>	τὸν εὐιλατεύοντα πάσαις ταῖς ἀνομίαις σου, τὸν ἰώμενον πάσας τὰς νόσους σου·
<septuaginta.psalmi urn:cts:greekLit:tlg0527.tlg027.1st1K-grc1.102.4>	τὸν λυτρούμενον ἐκ φθορᾶς τὴν ζωήν σου. τὸν στεφανοῦντά σε ἐν ἐλέει καὶ οἰκτειρμοίς.
<septuaginta.psalmi urn:cts:greekLit:tlg0527.tlg027.1st1K-grc1.102.5>	τὸν ἐμπιμπλῶντα ἐν ἀγαθοῖς τὴν ἐπιθυμίαν σου· ἀνακαινισθήσεται ὡς ἀετοῦ ἡ νεότης σου.
<septuaginta.psalmi urn:cts:greekLit:tlg0527.tlg027.1st1K-grc1.102.6>	ποιῶν ἐλεημοσύνας ὁ κύριος, καὶ κρίμα πᾶσι τοῖς ἀδικουμένοις.
<septuaginta.psalmi urn:cts:greekLit:tlg0527.tlg027.1st1K-grc1.102.7>	ἐγνώρισεν τὰς ὁδοὺς αὐτοῦ τῷ Μωυσῇ. τοῖς υἱοῖς Ἰσραὴλ τὰ θελήματα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.102.8>	οἰκτείρμων καὶ ἐλεήμων ὁ κύριος. μακρόθυμος καὶ πολυέλεος.
<septuaginta.psalmi urn:cts:greekLit:tlg0527.tlg027.1st1K-grc1.102.9>	οὐκ εἰς τέλος ὀργισθήσεται, οὐδὲ εἰς τὸν αἰῶνα μηνιεῖ
<septuaginta.psalmi urn:cts:greekLit:tlg0527.tlg027.1st1K-grc1.102.10>	οὐ κατὰ τὰς ἁμαρτίας ἡμῶν ἐποίησεν ἡμῖν, οὐδὲ κατὰ τὰς ἀνομίας ἡμῶν ἀνταπέδωκεν ἡμῖν.
<septuaginta.psalmi urn:cts:greekLit:tlg0527.tlg027.1st1K-grc1.102.11>	ὅτι κατὰ τὸ ὄψος τοῦ οὐρανοῦ ἀπὸ τῆς γῆς ἐκραταίωσεν Κύριος τὸ ἔλεος αὐτοῦ ἐπὶ τοὺς φοβουμένους αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.102.12>	καθʼ ὅσον ἀπέχουσιν ἀνατολαὶ ἀπὸ δυσμῶν, ἐμάκρυνεν ἀφʼ ἡμῶν τὰς ἀνομίας ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.102.13>	καὶ καθὼς οἰκτείρει πατὴρ υἱούς, οἰκτείρησεν Κύριος τοὺς φοβουμένους αὐτόν,
<septuaginta.psalmi urn:cts:greekLit:tlg0527.tlg027.1st1K-grc1.102.14>	ὅτι αὐτὸς ἔγνω τὸ πλάσμα ἡμῶν· μνήσθητι ὅτι χοῦς ἐσμεν.
<septuaginta.psalmi urn:cts:greekLit:tlg0527.tlg027.1st1K-grc1.102.15>	ἄνθρωπος, ὡσεὶ χόρτος αἱ ἡμέραι αὐτοῦ· ὡσεὶ ἄνθος τοῦ ἀγροῦ, οὕτως ἐξανθήσει.
<septuaginta.psalmi urn:cts:greekLit:tlg0527.tlg027.1st1K-grc1.102.16>	ὅτι πνεῦμα διῆλθεν ἐν αὐτῷ καὶ οὐχ ὑπάρξει, καὶ οὐκ ἐπιγνώσεται ἔτι τὸν τόπον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.102.17>	τὸ δὲ ἔλεος τοῦ κυρίου ἀπὸ τοῦ αἰῶνος καὶ ἕως τοῦ αἰῶνος ἐπὶ τοὺς φοβουμένους αὐτόν· καὶ ἡ δικαιοσύνη αὐτοῦ ἐπὶ υἱοὺς υἱῶν·
<septuaginta.psalmi urn:cts:greekLit:tlg0527.tlg027.1st1K-grc1.102.18>	τοῖς φυλάσσουσιν τὴν διαθήκην αὐτοῦ, καὶ μεμνημένοις τῶν ἐντολῶν αὐτοῦ τοῦ ποιῆσαι αὐτάς.
<septuaginta.psalmi urn:cts:greekLit:tlg0527.tlg027.1st1K-grc1.102.19>	Κύριος ἐν τῷ οὐρανῷ ἡτοίμασεν τὸν θρόνον αὐτοῦ, καὶ ἡ βασιλεία αὐτοῦ πάντων δεσπόζει.
<septuaginta.psalmi urn:cts:greekLit:tlg0527.tlg027.1st1K-grc1.102.20>	εὐλογεῖτε τὸν κύριον, πάντες οἱ ἄγγελοι αὐτοῦ, δυνατοὶ ἰσχύι, ποιοῦντες τὸν λόγον αὐτοῦ, τοῦ ἀκοῦσαι τῆς φωνῆς τῶν λόγων αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.102.21>	εὐλογεῖτε τὸν κύριον, πᾶσαι αἱ δυνάμεις αὐτοῦ, λειτουργοὶ αὐτοῦ ποιοῦντες τὰ θελήματα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.102.22>	εὐλογεῖτε τὸν κύριον, πάντα τὰ ἔργα αὐτοῦ ἐν παντὶ τόπῳ τῆς δυναστείας αὐτοῦ· εὐλόγει, ἡ ψυχὴ μου, τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.103.1>	Εὐλόγει, ἡ ψυχὴ μου, τὸν κύριον· Κύριε, Κύριε, ὁ θεός μου, ὡς ἐμεγαλύνθης σφόδρα. ἐξομολόγησιν καὶ εὐπρέπειαν ἐνεδύσω,
<septuaginta.psalmi urn:cts:greekLit:tlg0527.tlg027.1st1K-grc1.103.2>	ἀναβαλλόμενος φῶς ὡς ἱμάτιον, ἐκτείνων τὸν οὐρανὸν ὡσεὶ δέρριν·
<septuaginta.psalmi urn:cts:greekLit:tlg0527.tlg027.1st1K-grc1.103.3>	ὁ στεγάζων ἐν ὕδασιν τὰ ὑπερῷα αὐτοῦ, ὁ τιθεὶς νέφη τὴν ἐπίβασιν αὐτοῦ, ὁ περιπατῶν ἐπὶ πτερύγων ἀνέμων·
<septuaginta.psalmi urn:cts:greekLit:tlg0527.tlg027.1st1K-grc1.103.4>	ὁ ποιῶν τοὺς ἀγγέλους αὐτοῦ πνεύματα, καὶ τοὺς λειτουργοὺς αὐτοῦ πῦρ φλέγον.
<septuaginta.psalmi urn:cts:greekLit:tlg0527.tlg027.1st1K-grc1.103.5>	ἐθεμελίωσεν τὴν γῆν ἐπὶ τὴν ἀσφαλίαν αὐτῆς, οὐ κλιθήσεται εἰς τὸν αἰῶνα τοῦ αἰῶνος,
<septuaginta.psalmi urn:cts:greekLit:tlg0527.tlg027.1st1K-grc1.103.6>	ἄβυσσος ὡς ἱμάτιον τὸ περιβόλαιον αὐτοῦ, ἐπὶ τῶν ὀρέων στήσονται ὕδατα·
<septuaginta.psalmi urn:cts:greekLit:tlg0527.tlg027.1st1K-grc1.103.7>	ἀπὸ ἐπιτιμήσεώς σου φεύξονται, ἀπὸ φωνῆς βροντῆς σου δειλιάσουσιν.
<septuaginta.psalmi urn:cts:greekLit:tlg0527.tlg027.1st1K-grc1.103.8>	ἀναβαίνουσιν ὄρη, καὶ καταβαίνουσιν πεδία εἰς τόπον ὃν ἐθεμελίωσας αὐτοῖς·
<septuaginta.psalmi urn:cts:greekLit:tlg0527.tlg027.1st1K-grc1.103.9>	ὅριον ἔθου ὃ οὐ παρελεύσονται. οὐδὲ ἀποστρέψουσιν καλύψαι τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.103.10>	ὁ ἀποστέλλων πηγὰς ἐν φάραγξιν, ἀνὰ μέσον τῶν ὀρέων διελεύσονται ὕδατα·
<septuaginta.psalmi urn:cts:greekLit:tlg0527.tlg027.1st1K-grc1.103.11>	ποτιοῦσιν πάντα τὰ θηρία τοῦ ἀγροῦ, προσδέξονται ὄναγροι εἰς δίψαν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.103.12>	ἐπ᾿ αὐτὰ τὰ πετεινὰ τοῦ οὐρανοῦ κατασκηνώσει, ἐκ μέσου τῶν πετρῶν δώσουσιν φωνὴν.
<septuaginta.psalmi urn:cts:greekLit:tlg0527.tlg027.1st1K-grc1.103.13>	ποτίζων ὄρη ἐκ τῶν ὑπερῴων αὐτοῦ, ἀπὸ καρποῦ τῶν ἔργων σου χορτασθήσεται ἡ γῆ.
<septuaginta.psalmi urn:cts:greekLit:tlg0527.tlg027.1st1K-grc1.103.14>	ἐξανατέλλων χόρτον τοῖς κτήνεσιν καὶ χλόην τῇ δουλείᾳ τῶν ἀνθρώπων, τοῦ ἐξαγαγεῖν ἄρτον ἐκ τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.103.15>	καὶ οἶνος εὐφραίνε καρίαν ἀνθρώπου, τοῦ ἱλαρῦναι πρόσωπον ἐν ἐλαίῳ, καὶ ἄρτος καρδίαν ἀνθρώπου στηρίζει.
<septuaginta.psalmi urn:cts:greekLit:tlg0527.tlg027.1st1K-grc1.103.16>	χορτασθήσεται τὰ ξύλα τοῦ πεδίου, αἱ κέδροι τοῦ Λιβάνου ἃς ἐφύτευσεν·
<septuaginta.psalmi urn:cts:greekLit:tlg0527.tlg027.1st1K-grc1.103.17>	ἐκεῖ στρουθία ἐννοσσεύσουσιν, τοῦ ἐρωδιοῦ ἡ οἰκία ἡγεῖται αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.103.18>	ὄρη τὰ ὑψηλὰ ταῖς ἐλάφοις, πέτρα καταφυγὴ τοῖς χοιρογρυλλίοις.
<septuaginta.psalmi urn:cts:greekLit:tlg0527.tlg027.1st1K-grc1.103.19>	ἐποίησεν σελήνην εἰς καιρούς, ὁ ἥλιος ἔγνω τὴν δύσιν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.103.20>	ἔθου σκότος καὶ ἐγένετο νύξ, ἐν αὐτῇ διελεύσονται πάντα τὰ θηρία τοῦ δρυμοῦ,
<septuaginta.psalmi urn:cts:greekLit:tlg0527.tlg027.1st1K-grc1.103.21>	σκύμνοι ὠρυόμενοι ἁρπάσαι καὶ ζητῆσαι παρὰ τοῦ θεοῦ βρῶσιν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.103.22>	ἀνέτειλεν ὁ ἥλιος καὶ συναχθήσονται, καὶ ἐν ταῖς μάνδραις αὐτῶν κοιτασθήσονται·
<septuaginta.psalmi urn:cts:greekLit:tlg0527.tlg027.1st1K-grc1.103.23>	ἐξελεύσεται ἄνθρωπος ἐπὶ τὸ ἔργον αὐτοῦ, καὶ ἐπὶ τὴν ἐργασίαν αὐτοῦ ἕως ἑσπέρας.
<septuaginta.psalmi urn:cts:greekLit:tlg0527.tlg027.1st1K-grc1.103.24>	ὡς ἐμεγαλύνθη τὰ ἔργα σου, Κύριε. πάντα ἐν σοφίᾳ ἐποίησας· ἐπληρώθη ἡ γῆ τῆς κτίσεώς σου.
<septuaginta.psalmi urn:cts:greekLit:tlg0527.tlg027.1st1K-grc1.103.25>	αὕτη ἡ θάλασσα ἡ μεγάλη καὶ εὐρύχωρος· ἐκεῖ ἑρπετὰ ὧν οὐκ ἔστιν ἀριθμός, ζῶα μικρὰ μετὰ μεγάλων,
<septuaginta.psalmi urn:cts:greekLit:tlg0527.tlg027.1st1K-grc1.103.26>	δράκων οὗτος ὃν ἔπλασας ἐμπαίζειν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.103.27>	πάντα πρὸς σέ προσδοκῶσιν, δοῦναι τὴν τροφὴν αὐτοῖς εὔκαιρον·
<septuaginta.psalmi urn:cts:greekLit:tlg0527.tlg027.1st1K-grc1.103.28>	δόντος σου αὐτοῖς συλλέξουσιν, ἀνοίξαντος δέ σου τὴν χεῖρα τὰ σύμπαντα ἐμπλησθήσεται χρηστότητος.
<septuaginta.psalmi urn:cts:greekLit:tlg0527.tlg027.1st1K-grc1.103.29>	ἀποστρέψαντος δέ σου τὸ πρόσωπον ταραχθήσονται· ἀντανελεῖς τὸ πνεῦμα αὐτῶν καὶ ἐκλείψουσιν, καὶ εἰς τὸν χοῦν αὐτῶν ἐπιστρέψουσιν.
<septuaginta.psalmi urn:cts:greekLit:tlg0527.tlg027.1st1K-grc1.103.30>	ἐξαποστελεῖς τὸ πνεῦμά σου καὶ κτισθήσονται, καὶ ἀνακαινιεῖς τὸ πρόσωπον τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.103.31>	ἤτω ἡ δόξα Κυρίου εἰς τὸν αἰῶνα, εὐφρανθήσεται Κύριος ἐπὶ τοῖς ἔργοις αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.103.32>	ὁ ἐπιβλέπων ἐπὶ τὴν γῆν καὶ ποιῶν αὐτὴν τρέμειν, ὁ ἁπτόμενος τῶν ὀρέων καὶ καπνίζονται.
<septuaginta.psalmi urn:cts:greekLit:tlg0527.tlg027.1st1K-grc1.103.33>	ᾄσω τῷ κυρίῳ ἐν τῇ ζωῇ μου. ψαλῶ τῷ θεῷ μου ἕως ὑπάρχω·
<septuaginta.psalmi urn:cts:greekLit:tlg0527.tlg027.1st1K-grc1.103.34>	ἡδυνθείη αὐτῷ ἡ διαλογή μου, ἐγὼ δὲ εὐφρανθήσομαι ἐπὶ τῷ κυρίῳ.
<septuaginta.psalmi urn:cts:greekLit:tlg0527.tlg027.1st1K-grc1.103.35>	ἐκλίποισαν ἁμαρτωλοὶ ἀπὸ τῆς γῆς καὶ ἄνομοι, ὥστε μὴ ὑπάρχειν αὐτούς· εὐλόγει, ἡ ψυχή μου, τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.104.1>	Ἐξομολογεῖσθε τῷ κυρίῳ καὶ ἐπικαλεῖσθε τὸ ὄνομα αὐτοῦ, ἀπαγγείλατε ἐν τοῖς ἔθνεσιν τὰ ἔργα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.2>	ᾄσατε αὐτῷ καὶ ψάλατε αὐτῷ, διηγήσασθε πάντα τὰ θαυμάσια αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.3>	ἐπαινεῖσθε ἐν τῷ ὀνόματι τῷ ἁγίῳ αὐτοῦ· εὐφρανθήτω καρδία ζητούντων τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.104.4>	ζητήσατε τὸν κύριον καὶ κραταιώθητε, ζητήσατε τὸ πρόσωπον αὐτοῦ διὰ παντός·
<septuaginta.psalmi urn:cts:greekLit:tlg0527.tlg027.1st1K-grc1.104.5>	μνήσθητε τῶν θαυμασίων αὐτοῦ ὧν ἐποίησεν, τὰ τέρατα αὐτοῦ καὶ τὰ κρίματα τοῦ στύματος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.104.6>	σπέρμα Ἀβραὰμ δοῦλοι αὐτοῦ, υἱοὶ Ἰακὼβ ἐκλεκτοὶ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.7>	αὐτὸς Κύριος ὁ θεὸς ἡμῶν· ἐν πάσῃ τῇ γῇ τὰ κρίματα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.8>	ἐμνήσθη εἰς τὸν αἰῶνα διαθήκης αὐτοῦ, λόγου οὗ ἐνετείλατο εἰς χιλίας γενεάς.
<septuaginta.psalmi urn:cts:greekLit:tlg0527.tlg027.1st1K-grc1.104.9>	ὃν διέθετο τῷ Ἀβραάμ. καὶ τοῦ ὅρκου αὐτοῦ τῷ Ἰσαάκ·
<septuaginta.psalmi urn:cts:greekLit:tlg0527.tlg027.1st1K-grc1.104.10>	καὶ ἔστησεν αὐτὴν τῷ Ἰακὼβ εἰς πρόσταγμα καὶ τῷ Ἰσραὴλ διαθήκην αἰώνιον.
<septuaginta.psalmi urn:cts:greekLit:tlg0527.tlg027.1st1K-grc1.104.11>	λέγων Σοὶ δώσω τὴν γῆν Χανάαν. σχοίνισμα κληρονομίας ὑμῶν·
<septuaginta.psalmi urn:cts:greekLit:tlg0527.tlg027.1st1K-grc1.104.12>	ἐν τῷ εἶναι αὐτοὺς ἀριθμῷ βραχεῖς. ὀλιγοστοὺς καὶ παροίκους ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.104.13>	καὶ διῆλθον ἐξ ἔθνους εἰς ἔθνος ἐκ βασιλείας εἰς λαὸν ἕτερον·
<septuaginta.psalmi urn:cts:greekLit:tlg0527.tlg027.1st1K-grc1.104.14>	οὐκ ἀφῆκεν ἄνθρωπον ἀδικῆσαι αὐτούς. καὶ ἤλεγξεν ὑπέρ αὐτῶν βασιλεῖς
<septuaginta.psalmi urn:cts:greekLit:tlg0527.tlg027.1st1K-grc1.104.15>	Μὴ ἅψησθε τῶν χριστῶν μου, καὶ ἐν τοῖς προφήταις μου μὴ πονηρεύεσθε.
<septuaginta.psalmi urn:cts:greekLit:tlg0527.tlg027.1st1K-grc1.104.16>	καὶ ἐκάλεσεν λιμὸν ἐπὶ τὴν γῆν, πᾶν στήριγμα ἄρτου συνέτριψεν.
<septuaginta.psalmi urn:cts:greekLit:tlg0527.tlg027.1st1K-grc1.104.17>	ἀπέστειλεν ἔμπροσθεν αὐτῶν ἄνθρωπον, εἰς δοῦλον ἐπράθη Ἰωσήφ.
<septuaginta.psalmi urn:cts:greekLit:tlg0527.tlg027.1st1K-grc1.104.18>	ἐταπείνωσαν ἐν πέδαις τοὺς πόδας αὐτοῦ, σίδηρον διῆλθεν ἡ ψυχὴ αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.104.19>	μέχρι τοῦ ἐλθεῖν τὸν λόγον αὐτοῦ, τὸ λόγιον τοῦ κυρίου ἐπύρωσεν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.104.20>	ἐξαπέστειλεν βασιλεὺς καὶ ἔλυσεν αὐτόν, ἄρχων λαῶν, καὶ ἀφῆκεν αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.104.21>	κατέστησεν αὐτὸν κύριον τοῦ οἴκου αὐτοῦ καὶ ἄρχοντα πάσης τῆς κτήσεως αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.104.22>	τοῦ παιδεῦσαι τοὺς ἄρχοντας αὐτοῦ ὡς ἑαυτόν, καὶ τοὺς πρεσβυτέρους αὐτοῦ σοφίσαι.
<septuaginta.psalmi urn:cts:greekLit:tlg0527.tlg027.1st1K-grc1.104.23>	καὶ εἰσῆλθεν Ἰσραὴλ εἰς Aἴγυπτον, καὶ Ἰακὼβ παρῴκησεν ἐν γῇ Χάμ·
<septuaginta.psalmi urn:cts:greekLit:tlg0527.tlg027.1st1K-grc1.104.24>	καὶ ηὔξησεν τὸν λαὸν αὐτοῦ σφόδρα, καὶ ἐκραταίωσεν αὐτὸν ὑπὲρ τοὺς ἐχθρους αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.25>	καὶ μετέστρεψεν τὴν καρδίαν αὐτῶν τοῦ μισῆσαι αὐτοῦ, τοῦ δολιοῦσθαι ἐν τοῖς δούλοις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.26>	ἐξαπέστειλεν Μωυσῆν τὸν δοῦλον αὐτοῦ, Ἀαρὼν ὃν ἐξελέξατο αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.104.27>	ἔθετο αὐτοῖς τοὺς λόγους τῶν σημείων αὐτοῦ καὶ τῶν τεράτων ἐν γῇ Χάμ.
<septuaginta.psalmi urn:cts:greekLit:tlg0527.tlg027.1st1K-grc1.104.28>	ἐξρπέστειλεν σκότος καὶ ἐσκότασεν, καὶ παρεπίκραναν τοὺς λόγους αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.104.29>	μετέστρεψεν τὰ ὕδατα αὐτῶν εἰς αἷμα, καὶ ἀπέκτεινεν τοὺς ἰχθύας αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.104.30>	ἐξῆρψεν ἡ γῆ αὐτῶν βατράχους. ἐν τοῖς ταμείοις τῶν βασιλειῶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.104.31>	εἶπεν, καὶ ἦλθεν κυνόμυια καὶ σκνῖπες ἐν πᾶσι τοῖς ὁρίοις αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.104.32>	ἔθετο τὰς βροχὰς αὐτῶν χάλαζαν, πῦρ καταφλέγον ἐν τῇ γῇ αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.104.33>	καὶ ἐπάταξεν τὰς ἀμπέλους αὐτῶν καὶ τὰς συκᾶς αὐτῶν, καὶ συνέτριψεν πᾶν ξύλον ὁρίου αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.104.34>	εἶπεν. καὶ ἦλθεν ἀκρὶς καὶ βροῦχος οὗ οὐκ ἦν ἀριθμός,
<septuaginta.psalmi urn:cts:greekLit:tlg0527.tlg027.1st1K-grc1.104.35>	καὶ κατέφαγεν πάντα τὸν χόρτον ἐν τῇ γῇ αὐτῶν, καὶ κατέφαγεν τὸν καρπὸν τῆς γῆς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.104.36>	καὶ ἐπάταξεν πᾶν πρωτότοκον ἐκ τῆς γῆς αὐτῶν, ἀπαρχὴν παντὸς πόνου αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.104.37>	καὶ ἐξήγαγεν αὐτοὺς ἐν ἀργυρίῳ καὶ χρυσίᾳῳ, καὶ οὐκ ἦν ἐν ταῖς φυλαῖς αὐτῶν ἀσθενῶν·
<septuaginta.psalmi urn:cts:greekLit:tlg0527.tlg027.1st1K-grc1.104.38>	εὐφράνθη Aἴγυπτος ἐν τῇ ἐξόδῳ αὐτῶν, ὅτι ἐπέπεσεν ὁ φόβος αὐτῶν ἐπʼ αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.104.39>	διεπετασεν νεφέλην εἰς σκέπην αὐτοῖς, καὶ πῦρ τοῦ φωτίσαι αὐτοῖς τὴν νύκτα·
<septuaginta.psalmi urn:cts:greekLit:tlg0527.tlg027.1st1K-grc1.104.40>	ἤτησαν, καὶ ἦλθεν ὀρτυγομήτρα. καὶ ἄρτον οὐρανοῦ ἐνέπλησεν αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.104.41>	διέρρηξεν πέτραν, καὶ ἐρρύησαν ὕδατα, ἐπορεύθησαν ἐν ἀνύδροις ποταμοί.
<septuaginta.psalmi urn:cts:greekLit:tlg0527.tlg027.1st1K-grc1.104.42>	ὄτι ἐμνήσθη τοῦ λόγου τοῦ ἁγίου αὐτοῦ, τοῦ πρὸς Ἀβραὰμ τὸν δοῦλον αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.104.43>	καὶ ἐξήγαγεν τὸν λαὸν αὐτοῦ ἐν ἀγαλλιάσει, καὶ τοὺς ἐκλεκτοὺς αὐτοῦ ἐν εὐφροσύνῃ.
<septuaginta.psalmi urn:cts:greekLit:tlg0527.tlg027.1st1K-grc1.104.44>	καὶ ἔδωκεν αὐτοῖς χώρας ἐθνῶν, καὶ πόνους λαῶν ἐκληρονόμησαν,
<septuaginta.psalmi urn:cts:greekLit:tlg0527.tlg027.1st1K-grc1.104.45>	ὅπως ἂν φυλάξωσιν τὰ δικαιώματα αὐτοῦ. καὶ τὸν νόμον αὐτοῦ ἐκζητήσωσιν.
<septuaginta.psalmi urn:cts:greekLit:tlg0527.tlg027.1st1K-grc1.105.1>	Ἐξομολογεῖσθε τῷ κυρίῳ, ὅτι χρηστός, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.105.2>	τίς λαλήσει τὰς δυναστείας τοῦ κυρίου, ἀκουστὰς ποιήσει πάσας τὰς αἰνέσεις αὐτοῦ;
<septuaginta.psalmi urn:cts:greekLit:tlg0527.tlg027.1st1K-grc1.105.3>	μακάριοι οἱ φυλάσσοντες κρίσιν καὶ ποιοῦντες δικαιοσύνην ἐν παντὶ καιρῷ,
<septuaginta.psalmi urn:cts:greekLit:tlg0527.tlg027.1st1K-grc1.105.4>	μνήσθητι ἡμῶν, Κύριε, ἐν τῇ εὐδοκίᾳ τοῦ λαοῦ σου, ἐπίσκεψαι ἡμᾶς ἐν τῷ σωτηρίῳ σου,
<septuaginta.psalmi urn:cts:greekLit:tlg0527.tlg027.1st1K-grc1.105.5>	τοῦ ἰδεῖν εν τῇ χρηστότητι τῶν ἐκλεκτῶν σου, τοῦ εὐφρανθῆναι ἐν τῇ εὐφροσύνῃ τοῦ ἔθνους σου, τοῦ ἐπαινεῖσθαι μετὰ τῆς κληρονομίας σου.
<septuaginta.psalmi urn:cts:greekLit:tlg0527.tlg027.1st1K-grc1.105.6>	ἡμάρτομεν μετὰ τῶν πατέρων ἡμῶν, ἠνομήσαμεν, ἠδικήσαμεν·
<septuaginta.psalmi urn:cts:greekLit:tlg0527.tlg027.1st1K-grc1.105.7>	οἱ πατέρες ἡμῶν ἐν Αἰγύπτῳ οὐ συνῆκαν τὰ θαυμάσιά σου, καὶ οὐκ ἐμνήσθησαν τοῦ πλήθους τοῦ ἐλέους σου, καὶ παρεπίκραναν ἀναβαίνοντες ἐν τῇ ἐρυθρᾷ θαλάσσῃ.
<septuaginta.psalmi urn:cts:greekLit:tlg0527.tlg027.1st1K-grc1.105.8>	καὶ ἔσωσεν αὐτοὺς ἕνεκεν τοῦ ὀνόματος αὐτοῦ. τοῦ γνωρίσαι τὴν δυναστείαν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.105.9>	καὶ ἐπετίμησεν τῇ ἐρυθρῷ θαλάσσῃ καὶ ἐξηράνθη, καὶ ὡδήγησεν αὐτοὺς ἐν ἀβύσσῳ ὡς ἐν ἐρήμῳ
<septuaginta.psalmi urn:cts:greekLit:tlg0527.tlg027.1st1K-grc1.105.10>	καὶ ἔσωσεν αὐτοὺς ἐκ χειρῶν μισούντων, καὶ ἐλυτρώσατο αὐτοὺς ἐκ χειρὸς ἐχθροῦ·
<septuaginta.psalmi urn:cts:greekLit:tlg0527.tlg027.1st1K-grc1.105.11>	καὶ ἐκάλυψεν ὕδωρ τοὺς θλίβοντας αὐτούς, εἰς ἐξ αὐτῶν οὐχ ὑπελείφθη.
<septuaginta.psalmi urn:cts:greekLit:tlg0527.tlg027.1st1K-grc1.105.12>	καὶ ἐπίστευσαν ἐν τοῖς λόγοις αὐτοῦ, καὶ ᾔνεσαν τὴν αἴνεσιν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.105.13>	ἐτάχυναν, ἐπελάθοντο τῶν ἔργων αὐτοῦ. οὐχ ὑπέμειναν τὴν βουλὴν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.105.14>	καὶ ἐπεθύμησαν ἐπιθυμίαν ἐν τῇ ἐρήμῳ, καὶ ἐπείρασαν τὸν θεὸν ἐν ἀνύδρῳ.
<septuaginta.psalmi urn:cts:greekLit:tlg0527.tlg027.1st1K-grc1.105.15>	καὶ ἔδωκεν αὐτοῖς τὸ αἴτημα αὐτῶν, καὶ ἐξαπέστειλεν πλησμονὴν εἰς τὴν ψυχὴν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.105.16>	καὶ παρώργισαν Μωυσῆν ἐν τῇ παρεμβολῇ καὶ Ἀαρὼν τὸν ἅγιον Κυρίου·
<septuaginta.psalmi urn:cts:greekLit:tlg0527.tlg027.1st1K-grc1.105.17>	ἠνοίχθη ἡ γῆ καὶ κατέπιεν Δαθάν, καὶ ἐκάλυψεν ἐπὶ τὴν συναγωγὴν Ἀβειρών·
<septuaginta.psalmi urn:cts:greekLit:tlg0527.tlg027.1st1K-grc1.105.18>	καὶ ἐξεκαύθη πῦρ ἐν τῇ συναγωγῇ αὐτῶν, καὶ φλὸξ κατέφλεξεν ἁμαρτωλούς.
<septuaginta.psalmi urn:cts:greekLit:tlg0527.tlg027.1st1K-grc1.105.19>	καὶ ἐποίησαν μόσχον ἐν Xωρήβ, καὶ προσεκύνησαν τῷ γλυπτῷ·
<septuaginta.psalmi urn:cts:greekLit:tlg0527.tlg027.1st1K-grc1.105.20>	καὶ ἠλλάξαντο τὴν δόξαν αὐτῶν ἐν ὁμοιώματι μόσχου ἔσθοντος χόρτον.
<septuaginta.psalmi urn:cts:greekLit:tlg0527.tlg027.1st1K-grc1.105.21>	ἐπελάθοντο τοῦ θεοῦ τοῦ σώζοντος αὐτούς, τοῦ ποιήσαντος μεγάλα ἐν Αἰγύπτῳ,
<septuaginta.psalmi urn:cts:greekLit:tlg0527.tlg027.1st1K-grc1.105.22>	θαυμαστὰ ἐν γῇ Χὰμ καὶ φοβερὰ ἐπὶ θαλάσσης ἐρυθρᾶς.
<septuaginta.psalmi urn:cts:greekLit:tlg0527.tlg027.1st1K-grc1.105.23>	καὶ εἶπεν τοῦ ἐξολεθρεῦσαι αὐτούς, εἰ μὴ Μωυσῆς ὁ ἐκλεκτὸς αὐτοῦ ἔστη ἐν τῇ θραύσει ἐνώπιον αὐτοῦ, τοῦ ἀποστρέψαι ἀπὸ θυμοῦ ὀργῆς αὐτοῦ τοῦ μὴ ἐξολεθρεῦσαι.
<septuaginta.psalmi urn:cts:greekLit:tlg0527.tlg027.1st1K-grc1.105.24>	καὶ ἐξουδένωσαν γῆν ἐπιθυμητήν, καὶ οὐκ ἐπίστευσαν τῷ λόγῳ αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.105.25>	καὶ ἐγόγγυσαν ἐν τοῖς σκηνώμασιν αὐτῶν, οὐκ εἰσήκουσαν τῆς φωνῆς Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.105.26>	καὶ ἐπῆρεν τὴν χεῖρα αὐτοῦ αὐτοῖς, τοῦ καταβαλεῖν αὐτοὺς ἐν τῇ ἐρήμῳ,¶
<septuaginta.psalmi urn:cts:greekLit:tlg0527.tlg027.1st1K-grc1.105.27>	καὶ τοῦ καταβαλεῖν τὸ σπέρμα αὐτῶν ἐν τοῖς ἔθνεσιν καὶ διασκορπίσαι αὐτοὺς ἐν ταῖς χώραις.
<septuaginta.psalmi urn:cts:greekLit:tlg0527.tlg027.1st1K-grc1.105.28>	καὶ ἐτελέσθησαν τῷ Βεελφεγώρ, καὶ ἔφαγον θυσίας νεκρῶν·
<septuaginta.psalmi urn:cts:greekLit:tlg0527.tlg027.1st1K-grc1.105.29>	καὶ παρώξυναν αὐτὸν ἐν τοῖς ἐπιτηδεύμασιν αὐτῶν, καὶ ἐπληθύνθη ἐπʼ αὐτοὺς ἡ πτῶσις.
<septuaginta.psalmi urn:cts:greekLit:tlg0527.tlg027.1st1K-grc1.105.30>	καὶ ἔστη Φινεὲς καὶ ἐξιλάσατο, καὶ ἐκόπασεν ἡ θραῦσις·
<septuaginta.psalmi urn:cts:greekLit:tlg0527.tlg027.1st1K-grc1.105.31>	καὶ ἐλογίσθη αὐτῷ εἰς δικαιοσύνην εἰς γενεὰν καὶ γενεὰν ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.105.32>	καὶ παρώργισαν ἐφʼ ὕδατος Ἀντιλογίας, καὶ ἐκακώθη Μωυσῆς δι᾿ αὐτούς,
<septuaginta.psalmi urn:cts:greekLit:tlg0527.tlg027.1st1K-grc1.105.33>	ὅτι παρεπίκραναν τὸ πνεῦμα αὐτοῦ, καὶ διέστειλεν τοῖς χείλεσιν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.105.34>	οὐκ ἐξωλέθρευσαν τὸ ἔθνη ἃ εἶπεν Κύριος.
<septuaginta.psalmi urn:cts:greekLit:tlg0527.tlg027.1st1K-grc1.105.35>	καὶ ἐμίγησαν ἐν τοῖς ἔθνεσιν καὶ ἔμαθον τὰ ἔργα αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.105.36>	καὶ ἐδούλευσαν τοῖς γλυπτοῖς αὐτῶν, καὶ ἐγενήθη αὐτοῖς εἰς σκάνδαλον·
<septuaginta.psalmi urn:cts:greekLit:tlg0527.tlg027.1st1K-grc1.105.37>	καὶ ἔθυσαν τοὺς υἱοὺς αὐτῶν καὶ τὰς θυγατέρας αὐτῶν τοῖς δαιμονίοις,
<septuaginta.psalmi urn:cts:greekLit:tlg0527.tlg027.1st1K-grc1.105.38>	καὶ ἐξέχεαν αἷμα ἀθῷον, αἷμα υἱῶν αὐτῶν καὶ θυγατέρων· ἔθυσαν τοῖς γλυπτοῖς Χανάαν· καὶ ἐφονοκτονήθη ἡ γῆ ἐν τοῖς αἵμασιν,
<septuaginta.psalmi urn:cts:greekLit:tlg0527.tlg027.1st1K-grc1.105.39>	καὶ ἐμιάνθη ἐν τοῖς ἔργοις αὐτῶν· καὶ ἐπόρνευσαν ἐν τοῖς ἐπιτηδεύμασιν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.105.40>	καὶ ργίσθη θυμῷ Κύριος ἐπὶ τὸν λαὸν αὐτοῦ, καὶ ἐβδελύξατο τὴν κληρονομίαν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.105.41>	καὶ παρέδωκεν αὐτοὺς εἰς χεῖρας ἐθνῶν, καὶ ἐκυρίευσαν αὐτῶν οἱ μισοῦντες αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.105.42>	καὶ ἔθλιψαν αὐτοὺς οἱ ἐχθροὶ αὐτῶν, καὶ ἐταπεινώθησαν ὑπὸ τὰς χεῖρας αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.105.43>	πλεονάκις ἐρρύσατο αὐτούς, αὐτοὶ δὲ παρεπίκραναν ἐν τῇ βουλῇ αὐτῶν, καὶ ἐταπεινώθησαν ἐν ταῖς ἀνομίαις αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.105.44>	καὶ ἴδεν ἐν τῷ θλίβεσθαι αὐτούς, ἐν τῷ αὐτὸν εἰσακοῦσαι τῆς δεήσεως αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.105.45>	καὶ ἐμνήσθη τῆς διαθήκης αὐτοῦ, καὶ μετεμελήθη κατὰ τὸ πλῆθος τοῦ ἐλέους αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.105.46>	καὶ ἔδωκεν αὐτοὺς εἰς οἰκτιρμοὺς ἐναντίον πάντων αἰχμαλωτισάντων αὐτοὺς.
<septuaginta.psalmi urn:cts:greekLit:tlg0527.tlg027.1st1K-grc1.105.47>	σῶσον ἡμᾶς, Κύριε ὁ θεὸς ἡμῶν, καὶ ἐπισυνάγαγε ἡμᾶς ἐκ τῶν ἐθνῶν, τοῦ ἐξομολογήσασθαι τῷ ὀνόματι τῷ ἁγίῳ σου. τοῦ ἐνκαυχᾶσθαι ἐν τῇ αἰνέσει σου.
<septuaginta.psalmi urn:cts:greekLit:tlg0527.tlg027.1st1K-grc1.105.48>	εὐλογητὸς Κύριος ὁ θεὸς Ἰσραὴλ ἀπὸ τοῦ αἰῶνος καὶ ἕως τοῦ αἰῶνος· καὶ ἐρεῖ πᾶς ὁ λαός Γένοιτο.
<septuaginta.psalmi urn:cts:greekLit:tlg0527.tlg027.1st1K-grc1.106.1>	Ἐξομολογεῖσθε τῷ κυρίῳ, ὅτι χρηστός. ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.106.2>	εἰπάτωσαν οἱ λελυτρωμένοι ὑπὸ Κυρίου, οὓς ἐλυτρώσατο ἐκ χειρὸς ἐχθροῦ.
<septuaginta.psalmi urn:cts:greekLit:tlg0527.tlg027.1st1K-grc1.106.3>	ἐκ τῶν χωρῶν συνήγαγεν αὐτούς, ἀπὸ ἀνατολῶν καὶ δυσμῶν καὶ βορρᾶ καὶ θαλάσσης
<septuaginta.psalmi urn:cts:greekLit:tlg0527.tlg027.1st1K-grc1.106.4>	ἐπλανήθησαν ἐν τῇ ἐρήμῳ ἐν ἀνύδρῳ, ὁδὸν πόλιν κατοικητηρίου οὐχ εὗρον·
<septuaginta.psalmi urn:cts:greekLit:tlg0527.tlg027.1st1K-grc1.106.5>	πεινῶντες καὶ διψῶντες, ἡ ψυχὴ αὐτῶν ἐν αὐτοῖς ἐξέλιπεν.
<septuaginta.psalmi urn:cts:greekLit:tlg0527.tlg027.1st1K-grc1.106.6>	καὶ ἐκέκραξαν πρὸς Κύριον ἐν τῷ θλίβεσθαι αὐτούς, καὶ ἐκ τῶν ἀναγκῶν αὐτῶν ἐρρύσατο αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.106.7>	καὶ ὡδήγησεν αὐτοὺς εἰς ὁδὸν εὐθεῖαν τοῦ πορευθῆναι εἰς πόλιν κατοικητηρίου.
<septuaginta.psalmi urn:cts:greekLit:tlg0527.tlg027.1st1K-grc1.106.8>	ἐξομολογησάσθωσαν τῷ κυρίῳ τὰ ἐλέη αὐτοῦ καὶ τὰ θαυμάσια αὐτοῦ τοῖς υἱοῖς τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.106.9>	ὅτι ἐχόρτασεν ψυχὴν κενήν, καὶ ψυχὴν πεινῶσαν ἐνέπλησεν ἀγαθῶν.
<septuaginta.psalmi urn:cts:greekLit:tlg0527.tlg027.1st1K-grc1.106.10>	καθημένους ἐν σκότει καὶ σκιῷ θανάτου, πεπεδημένους ἐν πτωχίᾳ καὶ ἐν σιδήρῳ
<septuaginta.psalmi urn:cts:greekLit:tlg0527.tlg027.1st1K-grc1.106.11>	ὅτι παρεπίκραναν τὰ λόγια τοῦ θεοῦ, καὶ τὴν βουλὴν τοῦ ὑψίστου παρώξυναν·
<septuaginta.psalmi urn:cts:greekLit:tlg0527.tlg027.1st1K-grc1.106.12>	καὶ ἐταπεινώθη ἐν κόποις ἡ καρδία αὐτῶν, ἠσθένησαν καὶ οὐκ ἦν ὁ βοηθῶν.
<septuaginta.psalmi urn:cts:greekLit:tlg0527.tlg027.1st1K-grc1.106.13>	καὶ ἐκέκραξαν πρὸς Κύριον ἐν τῷ θλίβεσθαι αὐτούς, καὶ ἐκ τῶν ἀναγκῶν αὐτῶν ἔσωσεν αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.106.14>	καὶ ἐξήγαγεν αὐτοὺς ἐκ σκότους καὶ ἐκ σκιᾶς θανάτον, καὶ τοὺς δεσμοὺς αὐτῶν διέρρηξεν.
<septuaginta.psalmi urn:cts:greekLit:tlg0527.tlg027.1st1K-grc1.106.15>	ἐξομολογησάσθωσαν τῷ κυρίῳ τὰ ἐλέη αὐτοῦ καὶ τὰ θαυμάσια αὐτοῦ τοῖς υἱοῖς τῶν ἀνθρώπων,
<septuaginta.psalmi urn:cts:greekLit:tlg0527.tlg027.1st1K-grc1.106.16>	ὅτι συνέτριψεν πύλας χαλκᾶς, καὶ μοχλοὺς σιδηροῦς συνέκλασεν.
<septuaginta.psalmi urn:cts:greekLit:tlg0527.tlg027.1st1K-grc1.106.17>	ἀντελάβετο αὐτῶν ἐξ ὁδοῦ ἀνομίας αὐτῶν, διὰ γὰρ τὰς ἀνομίας αὐτῶν ἐταπεινώθησαν.
<septuaginta.psalmi urn:cts:greekLit:tlg0527.tlg027.1st1K-grc1.106.18>	πᾶν βρῶμα ἐβδελύξατο ἡ ψυχὴ αὐτῶν, καὶ ἤγγισαν ἕως τῶν πυλῶν τοῦ θανάτου.
<septuaginta.psalmi urn:cts:greekLit:tlg0527.tlg027.1st1K-grc1.106.19>	καὶ ἐκέκραξαν πρὸς Κύριον ἐν τῷ θλίβεσθαι αὐτούς, καὶ ἐκ τῶν ἀναγκῶν αὐτῶν ἔσωσεν αὐτούς,
<septuaginta.psalmi urn:cts:greekLit:tlg0527.tlg027.1st1K-grc1.106.20>	ἀπέστειλεν τὸν λόγον αὐτοῦ καὶ ἰάσατο αὐτούς, καὶ ἐρρύσατο αὐτοὺς ἐκ τῶν διαφθορῶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.106.21>	ἐξομολογησάσθωσαν τῷ κυρίῳ τὰ ἐλέη αὐτοῦ καὶ τὰ θαυμάσια αὐτοῦ τοῖς υἱοῖς τῶν ἀνθρώπων,
<septuaginta.psalmi urn:cts:greekLit:tlg0527.tlg027.1st1K-grc1.106.22>	καὶ θυσάτωσαν θυσίαν αἰνέσεως, καὶ ἐξαγγειλάτωσαν τὰ ἔργα αὐτοῦ ἐν ἀγαλλιάσει.
<septuaginta.psalmi urn:cts:greekLit:tlg0527.tlg027.1st1K-grc1.106.23>	οἱ καταβαίνοντες εἰς τὴν θάλασσαν ἐν πλοίοις, ποιοῦντες ἐργασίαν ἐν ὕδασι πολλοῖς,
<septuaginta.psalmi urn:cts:greekLit:tlg0527.tlg027.1st1K-grc1.106.24>	αὐτοὶ εἶδοσαν τὰ ἔργα Κυρίου καὶ τὰ θαυμάσια αὐτοῦ ἐν τῷ βυθῷ.
<septuaginta.psalmi urn:cts:greekLit:tlg0527.tlg027.1st1K-grc1.106.25>	εἶπεν, καὶ ἔστη πνεῦμα καταιγίδος, καὶ ὑψώθη τὰ κύματα αὐτῆς·
<septuaginta.psalmi urn:cts:greekLit:tlg0527.tlg027.1st1K-grc1.106.26>	ἀναβαίνουσιν ἕως τῶν οὐρανῶν, καὶ καταβαίνουσιν ἕως τῶν ἀβύσσων· ἡ ψυχὴ αὐτῶν ἐν κακοῖς ἐτήκετο,
<septuaginta.psalmi urn:cts:greekLit:tlg0527.tlg027.1st1K-grc1.106.27>	ἐταράχθησαν, ἐσαλεύθησαν ὡς ὁ μεθύων, καὶ πᾶσα ἡ σοφία αὐτῶν κατεπόθη.
<septuaginta.psalmi urn:cts:greekLit:tlg0527.tlg027.1st1K-grc1.106.28>	καὶ ἐκέκραξαν πρὸς Κύριον ἐν τῷ θλίκδεσθαι αὐτούς, καὶ ἐκ τῶν ἀναγκῶν αὐτῶν ἐξήγαγεν αὐτούς,
<septuaginta.psalmi urn:cts:greekLit:tlg0527.tlg027.1st1K-grc1.106.29>	καὶ ἔστησεν καταιγίδα αὐτῆς, καὶ ἐσίγησαν τὰ κύματα αὐτῆς·
<septuaginta.psalmi urn:cts:greekLit:tlg0527.tlg027.1st1K-grc1.106.30>	καὶ εὐφράνθησαν ὅτι ἡσύχασαν. καὶ ὡδήγησεν αὐτοὺς ἐπιμελίᾳ θελήματος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.106.31>	ἐξομολογησάσθωσαν τῷ κυρίῳ τὰ ἐλέη αὐτοῦ καὶ τὰ θαυμάσια αὐτοῦ τοῖς υἱοῖς τῶν ἀνθρώπων,
<septuaginta.psalmi urn:cts:greekLit:tlg0527.tlg027.1st1K-grc1.106.32>	ὑψωσάτωσαν αὐτὸν ἐν ἐκκλησίαις λαοῦ, καὶ ἐν καθέδραις πρεσβυτέρων αἰνεσάτωσαν αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.106.33>	ἔθέτο ποταμοὺς εἰς ἔρημον, καὶ ἐξόδους ὑδάτων εἰς δίψαν.
<septuaginta.psalmi urn:cts:greekLit:tlg0527.tlg027.1st1K-grc1.106.34>	γῆν καρποφόρον εἰς ἅλμην, ἀπὸ κακίας τῶν κατοικούντων ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.106.35>	ἔθέτο ἔρημον εἰς λιμένας ὑδάτων,
<septuaginta.psalmi urn:cts:greekLit:tlg0527.tlg027.1st1K-grc1.106.36>	καὶ κατῴκισεν ἐκεῖ πεινῶντας, καὶ συνεστήσαντο πόλιν κατοικεσίας,
<septuaginta.psalmi urn:cts:greekLit:tlg0527.tlg027.1st1K-grc1.106.37>	καὶ ἔσπειραν ἀγροὺς καὶ ἐφύτευσαν ἀμπελῶνας, καὶ ἐποίησαν καρπὸν γενήματος.
<septuaginta.psalmi urn:cts:greekLit:tlg0527.tlg027.1st1K-grc1.106.38>	καὶ εὐλόγησεν αὐτοὺς καὶ ἐπληθύνθησαν σφόδρα, καὶ τὰ κτήνη αὐτῶν οὐκ ἐσμίκρυνεν.
<septuaginta.psalmi urn:cts:greekLit:tlg0527.tlg027.1st1K-grc1.106.39>	καὶ ὠλιγώθησαν καὶ ἐκακώθησαν ἀπὸ θλίψεως κακῶν καὶ ὀδύνης.
<septuaginta.psalmi urn:cts:greekLit:tlg0527.tlg027.1st1K-grc1.106.40>	ἐξεχύθη ἐξουδένωσις ἐπʼ ἄρχοντας, καὶ ἐπλάνησεν αὐτοὺς ἐν ἀβάτῳ καὶ οὐχ ὁδῷ.
<septuaginta.psalmi urn:cts:greekLit:tlg0527.tlg027.1st1K-grc1.106.41>	καὶ ἐβοήθησεν πένητι ἐκ πτωχίας, καὶ ἔθετο ὡς πρόβατα πατριάς.
<septuaginta.psalmi urn:cts:greekLit:tlg0527.tlg027.1st1K-grc1.106.42>	ὄψονται εὐθεῖς καὶ εὐφρανθήσονται, καὶ πᾶσα ἀνομία ἐμφράξει τὸ στόμα αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.106.43>	τίς σοφὸς καὶ φυλάξει ταῦτα, καὶ συνήσουσιν τὰ ἐλέη τοῦ κυρίου;
<septuaginta.psalmi urn:cts:greekLit:tlg0527.tlg027.1st1K-grc1.107.1>	ᾩδὴ ψαλμοῦ τῷ Δαυείδ.
<septuaginta.psalmi urn:cts:greekLit:tlg0527.tlg027.1st1K-grc1.107.2>	Ἑτοίμη ἡ καρδία μου, ὁ θεός, ἑτοίμη ἡ καρδία μου, ᾄσομαι καὶ ψαλῶ ἐν τῇ δόξῃ μου·
<septuaginta.psalmi urn:cts:greekLit:tlg0527.tlg027.1st1K-grc1.107.3>	ἐγέρθητι, ψαλτήριον καὶ κιθάρα· ἐξεγερθήσομαι ὄρθρου.
<septuaginta.psalmi urn:cts:greekLit:tlg0527.tlg027.1st1K-grc1.107.4>	ἐξομολογήσομαί σοι ἐν λαοῖς, Κύριε. καὶ ψαλῶ σοι ἐν ἔθνεσιν·
<septuaginta.psalmi urn:cts:greekLit:tlg0527.tlg027.1st1K-grc1.107.5>	ὅτι μέγα ἐπάνω τῶν οὐρανῶν τὸ ἔλεός σου, καὶ ἕως τῶν νεφελῶν ἡ ἀλήθειά σου.
<septuaginta.psalmi urn:cts:greekLit:tlg0527.tlg027.1st1K-grc1.107.6>	ὑψώθητι ἐπὶ τοὺς οὐρανούς, ὁ θεός, καὶ ἐπὶ πᾶσαν τὴν γῆν ἡ δόξα σου.
<septuaginta.psalmi urn:cts:greekLit:tlg0527.tlg027.1st1K-grc1.107.7>	ὅπως ἂν ῥυσθῶσιν οἱ ἀγαπητοί σου, σῶσον τῇ δεξιῷ σου καὶ ἐπάκουσόν μου.
<septuaginta.psalmi urn:cts:greekLit:tlg0527.tlg027.1st1K-grc1.107.8>	ὁ θεὸς ἐλάλησεν ἐν τῷ ἁγίῳ αὐτοῦ Ὑψωθήσομαι καὶ διαμεριῶ Σίκιμα. καὶ τὴν κοιλάδα τῶν σκηνωμάτων ἐκμετρήσω.
<septuaginta.psalmi urn:cts:greekLit:tlg0527.tlg027.1st1K-grc1.107.9>	ἐμός ἐστιν Γαλαάδ, καὶ ἐμός ἐστιν Μανασσή, καὶ Ἐφράιμ ἀντίλημψις τῆς κεφαλῆς μου· Ἰούδας βασιλεύς μου,
<septuaginta.psalmi urn:cts:greekLit:tlg0527.tlg027.1st1K-grc1.107.10>	Μωὰβ λέβης τῆς ἐλπίδος μου· ἐπὶ τὴν Ἰδουμαίαν ἐκτενῶ τὸ ὑπόδημά μου, ἐμοὶ οἱ ἀλλόφυλοι ὑπετάγησαν.
<septuaginta.psalmi urn:cts:greekLit:tlg0527.tlg027.1st1K-grc1.107.11>	τίς ἀπάξει με εἰς πόλιν περιοχῆς τίς ὁδηγήσει με ἕως τῆς Ἰδουμαίας;
<septuaginta.psalmi urn:cts:greekLit:tlg0527.tlg027.1st1K-grc1.107.12>	οὐχὶ σύ, ὁ θεός, ὁ ἀπωσάμενος ἡμᾶς καὶ οὐχὶ ἐξελεύσῃ, ὁ θεός, ἐν ταῖς δυνάμεσιν ἡμῶν
<septuaginta.psalmi urn:cts:greekLit:tlg0527.tlg027.1st1K-grc1.107.13>	δὸς ἡ βοήθειαν ἐκ θλίψεως, καὶ ματαία σωτηρία ἀνθρώπου.
<septuaginta.psalmi urn:cts:greekLit:tlg0527.tlg027.1st1K-grc1.107.14>	ἐν τῷ θεῷ ποιήσομεν δύναμιν, καὶ αὐτὸς ἐξουδενώσει τοὺς ἐχθροὺς ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.108.1>	Ὁ θεός, τὴν αἴνεσίν μου μὴ παρασιωπήσῃς·
<septuaginta.psalmi urn:cts:greekLit:tlg0527.tlg027.1st1K-grc1.108.2>	ὅτι στόμα ἁμαρτωλοῦ καὶ στόμα δολίου ἐπʼ ἐμὲ ἠνοίχθη, ἐλάλησαν κατ᾿ ἐμοῦ γλώσσῃ δολίᾳ·
<septuaginta.psalmi urn:cts:greekLit:tlg0527.tlg027.1st1K-grc1.108.3>	καὶ λόγοις μίσους ἐκύκλωσάν με, καὶ ἐπολέμησάν με δωρεάν.
<septuaginta.psalmi urn:cts:greekLit:tlg0527.tlg027.1st1K-grc1.108.4>	ἀντὶ τοῦ ἀγαπᾷν με ἐνδιέβαλλόν με, ἐγὼ δὲ προσευχόμην·
<septuaginta.psalmi urn:cts:greekLit:tlg0527.tlg027.1st1K-grc1.108.5>	καὶ ἔθεντο κατʼ ἐμοῦ κακὰ ἀντὶ ἀγαθῶν, καὶ μῖσος ἀντὶ τῆς ἀγαπήσεώς μου.
<septuaginta.psalmi urn:cts:greekLit:tlg0527.tlg027.1st1K-grc1.108.6>	κατάστησον ἐπʼ αὐτὸν ἁμαρτωλόν, καὶ διάβολος στήτω ἐκ δεξιῶν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.108.7>	ἐν τῷ κρίνεσθαι αὐτὸν ἐξέλθοι καταδεδικασμένος. καὶ ἡ προσευχὴ αὐτοῦ γενέσθω εἶς ἁμαρτίαν.
<septuaginta.psalmi urn:cts:greekLit:tlg0527.tlg027.1st1K-grc1.108.8>	γενηθήτωσαν αἱ ἡμέραι αὐτοῦ ὀλίγαι, καὶ τὴν ἐπισκοπὴν αὐτοῦ λάβοι ἕτερος·
<septuaginta.psalmi urn:cts:greekLit:tlg0527.tlg027.1st1K-grc1.108.9>	γενηθήτωσαν οἱ υἱοὶ αὐτοῦ ὀρφανοί, καὶ ἡ γυνὴ αὐτοῦ χήρα·
<septuaginta.psalmi urn:cts:greekLit:tlg0527.tlg027.1st1K-grc1.108.10>	σαλευόμενοι μεταναστήτωσαν οἱ υἱοὶ αὐτοῦ καὶ ἐπαιτησάτωσαν, ἐκβληθήτωσαν ἐκ τῶν οἰκοπέδων αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.108.11>	καὶ ἐξεραυνησάτω δανιστὴς πάντα ὅσα ὑπάρχει αὐτῷ· διαρπασάτωσαν ἀλλότριοι πάντας τοὺς πόνους αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.108.12>	μὴ ὑπαρξάτω αὐτῷ ἀντιλήμπτωρ, μηδέ γενηθήτω οἰκτίρμων τοῖς ὀρφανοῖς αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.108.13>	γενηθήτω τὰ τέκνα αὐτοῦ εἰς ἐξολέθρευσιν, ἐν γενεᾷ μιᾷ ἐξαλειφθήτω τὸ ὄνομα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.108.14>	ἀναμνησθείη ἡ ἁμαρτία τῶν πατέρων αὐτοῦ ἔναντι Κυρίοι, καὶ ἡ ἁμαρτία τῆς μητρὸς αὐτοῦ μὴ ἐξαλειφθείη·
<septuaginta.psalmi urn:cts:greekLit:tlg0527.tlg027.1st1K-grc1.108.15>	γενηθήτωσαν ἔναντι Κυρίου διὰ παντός, καὶ ἐξολεθρευθείη ἐκ γῆς τὸ μνημόσυνον αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.108.16>	ἀυθʼ ὧν οὐκ ἐμνήσθη τοῦ ποιῆσαι ἔλεος, καὶ κατεδίωξεν πένητα καὶ πτωχὸν καὶ κατανενυγμένον τῇ καρδία τοῦ θανατῶσαι.
<septuaginta.psalmi urn:cts:greekLit:tlg0527.tlg027.1st1K-grc1.108.17>	καὶ ἠγάπησεν κατάραν, καὶ ἥξει αὐτῷ· καὶ οὐκ ἠθέλησεν εὐλογίαν, καὶ μακρυνθήσεται ἀπʼ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.108.18>	καὶ ἐνεδύσατο κατάραν ὡς ἱμάτον, καὶ εἰσῆλθεν ὡς ὕδωρ εἰς τὰ ἔνκατα αὐτοῦ καὶ ὡς ἔλαιον ἐν τοῖς ὀστέοις αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.108.19>	γενηθήτω αὐτῷ ὡς ἱμάτιον ὁ περιβάλλεται. καὶ ὡσεὶ ζώνη ἣν διὰ παντὸς ζώννυται.
<septuaginta.psalmi urn:cts:greekLit:tlg0527.tlg027.1st1K-grc1.108.20>	τοῦτο τὸ ἔργον τῶν ἐνδιαβαλλόντων με παρὰ Κυρίῳ καὶ τῶν λαλούντων πονηρὰ κατὰ τῆς ψυχῆς μου.
<septuaginta.psalmi urn:cts:greekLit:tlg0527.tlg027.1st1K-grc1.108.21>	καὶ σύ, Κύριε κύριε, ποίησον μετʼ ἐμοῦ ἔλεος ἕνεκα τοῦ ὀνό- μάτος σου, ὅτι χρηστὸν τὸ ἔλεός σου, ῥῦσαί με·
<septuaginta.psalmi urn:cts:greekLit:tlg0527.tlg027.1st1K-grc1.108.22>	ὅτι πτωχὸς καὶ πένης ἐγώ εἰμι, καὶ ἡ καρδία μου τετάρακται ἐντός μου.
<septuaginta.psalmi urn:cts:greekLit:tlg0527.tlg027.1st1K-grc1.108.23>	ὡσεὶ σκιὰ ἐν τῷ ἐκκλῖναι αὐτὴν ἀντανῃρέθη, ἐξετινάχθην, ὡσεὶ ἀκρίδες.
<septuaginta.psalmi urn:cts:greekLit:tlg0527.tlg027.1st1K-grc1.108.24>	πὰ γόνατα μου ἠσθένησαν ἀπὸ νηστιας, καὶ ἡ σαρξ μου ἠλλοιώθη δι᾿ ἔλαιον.
<septuaginta.psalmi urn:cts:greekLit:tlg0527.tlg027.1st1K-grc1.108.25>	καὶ ἐγὼ ἐγενήθην ὄνειδος αὐτοῖς· εἴδοσάν με, ἐσάλευσαν κεφαλὰς αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.108.26>	βοήθησόν μοι, Κύριε ὁ θεός μου, σῶσόν με κατὰ τὸ μέγα ἔλεός σου·
<septuaginta.psalmi urn:cts:greekLit:tlg0527.tlg027.1st1K-grc1.108.27>	καὶ γνώτωσαν ὅτι ἡ χείρ σου αὕτη, καὶ σύ, Κύριε, ἐποίησας αὐτήν,
<septuaginta.psalmi urn:cts:greekLit:tlg0527.tlg027.1st1K-grc1.108.28>	καταράσονται αὐτοί, καὶ σὺ εὐλογήσεις· οἱ ἐπανιστανόμενοί μοι αἰσχυνθήτωσαν, ὁ δὲ δοῦλός σου εὐφρανθήσεται.
<septuaginta.psalmi urn:cts:greekLit:tlg0527.tlg027.1st1K-grc1.108.29>	ἐνδυσάσθωσαν οἱ ἐνδιαβάλλοντές με ἐντροπήν, καὶ περιβαλλέσθωσαν αἰσχύνην ὡσεὶ διπλοίδα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.108.30>	ἐξομολογήσομαι τῷ κυρίῳ σφόδρα τῷ στοματί μου, καὶ ἐν μέσῳ πολλῶν αἰνέσω αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.108.31>	ὅτι παρέστη ἐκ δεξιῶν πένητος, τοῦ σῶσαι ἐκ τῶν διωκόντων τὴν ψυχὴν μου.
<septuaginta.psalmi urn:cts:greekLit:tlg0527.tlg027.1st1K-grc1.109.1>	Εἶπεν ὁ κύριος τῷ κυρίῳ μου Κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου.
<septuaginta.psalmi urn:cts:greekLit:tlg0527.tlg027.1st1K-grc1.109.2>	ῥάβδον δυνάμεως ἐξαποστελεῖ Κύριος ἐκ Σιών· καὶ κατακυρίευε ἐν μέσῳ τῶν ἐχθρῶν σου.
<septuaginta.psalmi urn:cts:greekLit:tlg0527.tlg027.1st1K-grc1.109.3>	μετὰ σοῦ ἀρχὴ ἐν ἡμέρᾳ τῆς δυνάμεώς σου. ἐν τῇ λαμπρότητι τῶν ἁγίων· ἐκ γαστρὸς πρὸ ἑωσφόρου ἐξεγέννῃσά σε.
<septuaginta.psalmi urn:cts:greekLit:tlg0527.tlg027.1st1K-grc1.109.4>	ὤμοσεν Κύριος καὶ οὐ μεταμεληθήσεται Σὺ εἶ ἱερεὺς εἰς τὸν αἰῶνα κατὰ τὴν τάξιν Μελχισέδεκ.
<septuaginta.psalmi urn:cts:greekLit:tlg0527.tlg027.1st1K-grc1.109.5>	κύριος ἐκ δεξιῶν σου συνέθλασεν ἐν ἡμέρᾳ ὀργῆς αὐτοῦ βασι.
<septuaginta.psalmi urn:cts:greekLit:tlg0527.tlg027.1st1K-grc1.109.6>	κρινεῖ ἐν τοῖς ἔθνεσιν, πληρώσει πτῶμα. συνθλάσει κεφαλὰς ἐπὶ γῆν πολλήν.
<septuaginta.psalmi urn:cts:greekLit:tlg0527.tlg027.1st1K-grc1.109.7>	ἐκ χειμάρρου ἐν ὁδῷ πίεται διὰ τοῦτο ὑψώσει κεφαλὴν.
<septuaginta.psalmi urn:cts:greekLit:tlg0527.tlg027.1st1K-grc1.110.1>	Ἐξομολογήσομαί συι, Κύριε, ἐν ὅλῃ καρδίᾳ μου. ἐν βουλῇ εὐθείων καὶ συναγωγῇ.
<septuaginta.psalmi urn:cts:greekLit:tlg0527.tlg027.1st1K-grc1.110.2>	μεγάλα τὰ ἔργα Κυρίου. ἐξεζητημένα εἰς πάντα τά θελήματα αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.110.3>	ἐξομολόγησις καὶ μεγαλοπρέπεια τὸ ἔργον αὐτοῦ, καὶ ἡ δικαιοσύνη αὐτοῦ μένει εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.110.4>	μνείαν ἐποιήσατο τῶν θαυμασίων αὐτοῦ, ἐλεήμων καὶ οἰκτίρμων ὁ κύριος·
<septuaginta.psalmi urn:cts:greekLit:tlg0527.tlg027.1st1K-grc1.110.5>	τροφὴν ἔδωκεν τοῖς φοβουμένοις αὐτόν, μνησθήσεται εἰς τὸν αἰῶνα διαθήκης αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.110.6>	ἰσχὺν ἔργων ἑαυτοῦ ἀνήγγειλεν τῷ λαῷ ἑαυτοῦ, τοῦ δοῦναι αὐτοῖς κληρονομίαν ἐθνῶν.
<septuaginta.psalmi urn:cts:greekLit:tlg0527.tlg027.1st1K-grc1.110.7>	ἔργα χειρῶν αὐτοῦ ἀλήθεια καὶ κρίσις· πισταὶ πᾶσαι αἱ ἐντολαὶ αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.110.8>	ἐστηριγμέναι εἰς τὸν αἰῶνα τοῦ αἰῶνος, πεποιημέναι ἐν ἀληθείᾳ καὶ εὐθύτητι.
<septuaginta.psalmi urn:cts:greekLit:tlg0527.tlg027.1st1K-grc1.110.9>	λύτρωσιν ἀπέστειλεν τῷ λαῷ αὐτοῦ· ἐνετείλατο εἰς τὸν αἰῶνα διαθήκην αὐτοῦ· ἅγιον καὶ φοβερὸν τὸ ὄνομα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.110.10>	ἀρχὴ σοφίας φόβος Κυρίου. σύνεσις ἀγαθὴ πᾶσι τοῖς ποιοῦσιν αὐτὴν· ἡ αἴνεσις αὐτοῦ μένει εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.111.1>	Μακάριος ἀνὴρ ὁ φοβούμενος τὸν κύριον, ἐν ταῖς ἐντολαῖς αὐτοῦ θέλει σφόδρα·
<septuaginta.psalmi urn:cts:greekLit:tlg0527.tlg027.1st1K-grc1.111.2>	δυνατὸν ἐν τῇ γῇ ἔσται τὸ σπέρμα αὐτοῦ, γενεὰ εὐθείων εὐλογηθήσεται·
<septuaginta.psalmi urn:cts:greekLit:tlg0527.tlg027.1st1K-grc1.111.3>	δόξα καὶ πλοῦτος ἐν τῷ οἴκῳ αὐτοῦ, καὶ ἡ δικαιοσύνη αὐτοῦ μένει εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.111.4>	ἐξανέτειλεν ἐν σκότει φῶς τοῖς εὐθέσι· ἐλεήμων καὶ οἰκτίρμων καὶ δίκαιος.
<septuaginta.psalmi urn:cts:greekLit:tlg0527.tlg027.1st1K-grc1.111.5>	χρηστὸς ἀνὴρ ὁ οἰκτίρμων καὶ κιχρῶν, οἰκονομήσει τοὺς λόγους αὐτοῦ ἐν κρίσει·
<septuaginta.psalmi urn:cts:greekLit:tlg0527.tlg027.1st1K-grc1.111.6>	ὅτι εἰς τὸν αἰῶνα οὐ σαλευθήσεται· εἰς μνημόσυνον αἰώνιον ἔσται δίκαιος.
<septuaginta.psalmi urn:cts:greekLit:tlg0527.tlg027.1st1K-grc1.111.7>	ἀπὸ ἀκοῆς πονηρᾶς οὐ φοβηθήσεται· ἑτοίμη ἡ καρδία αὐτοῦ ἐλπίζειν ἐπὶ τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.111.8>	ἐστήρικται ἡ καρδία αὐτοῦ, οὐ φοβηθήσεται, ἕως οὗ ἐφίδῃ τοὺς ἐχθροὺς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.111.9>	ἐσκόρπισεν, ἔδωκεν τοῖς πένησιν, ἡ δικαιοσύνη αὐτοῦ μένει εἰς τὸν αἰῶνα τοῦ αἰῶνος· τὸ κέρας αὐτοῦ ὑψωθήσεται ἐν δόξῃ.
<septuaginta.psalmi urn:cts:greekLit:tlg0527.tlg027.1st1K-grc1.111.10>	ἁμαρτωλὸς ὄψεται καὶ ὀργισθήσεται, τοὺς ὀδόντας αὐτοῦ βρύξει καὶ τακήσεται· ἐπιθυμία ἁμαρτωλῶν ἀπολεῖται.
<septuaginta.psalmi urn:cts:greekLit:tlg0527.tlg027.1st1K-grc1.112.1>	Αἰνεῖτε, παῖδες, Κύριον, αἰνεῖτε τὸ ὄνομα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.112.2>	εἴη τὸ ὄνομα Κυρίου εὐλογημένον ἀπὸ τοῦ νῦν καὶ ἕως τοῦ αἰῶνος·
<septuaginta.psalmi urn:cts:greekLit:tlg0527.tlg027.1st1K-grc1.112.3>	ἀπὸ ἀνατολῶν ἡλίου μέχρι δυσμῶν αἰνεῖται τὸ ὄνομα Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.112.4>	ὑψηλὸς ἐπὶ πάντα τὸ ἔθνη ὁ κύριος, ἐπὶ τοὺς οὐρανοὺς ἡ δόξα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.112.5>	τίς ὡς Κύριος ὁ θεὸς ἡμῶν; ὁ ἐν ὑψηλοῖς κατοικῶν,
<septuaginta.psalmi urn:cts:greekLit:tlg0527.tlg027.1st1K-grc1.112.6>	καὶ τὰ ταπεινὰ ἐφορῶν ἐν τῷ οὐρανῷ καὶ ἐν τῇ γῇ·
<septuaginta.psalmi urn:cts:greekLit:tlg0527.tlg027.1st1K-grc1.112.7>	ὁ ἐγείρων ἀπὸ γῆς πτωχόν. καὶ ἀπὸ κοπρίας ἀνυψῶν πένητα,
<septuaginta.psalmi urn:cts:greekLit:tlg0527.tlg027.1st1K-grc1.112.8>	τοῦ καθίσαι αὐτὸν μετὰ ἀρχόντων, μετὰ ἀρχόντων λαοῦ αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.112.9>	ὁ κατοικίζων στεῖραν ἐν οἴκῳ, μητέρα τέκνων εὐφραινομένων.
<septuaginta.psalmi urn:cts:greekLit:tlg0527.tlg027.1st1K-grc1.113.1>	Ἐν ἐξόδῳ Ἰσραὴλ ἐξ Αἰγύπτου, οἴκου Ἰακὼβ ἐκ λαοῦ βαρβάρου,
<septuaginta.psalmi urn:cts:greekLit:tlg0527.tlg027.1st1K-grc1.113.2>	ἐγενήθη ἡ Ἰουδαία ἁγίασμα αὐτοῦ, Ἰσραὴλ ἡ ἐξουσία αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.113.3>	ἡ θάλασσα εἶδεν καὶ ἔφυγεν, ὁ Ἰορδάνης ἐστράφη εἰς τὰ ὀπίσω·
<septuaginta.psalmi urn:cts:greekLit:tlg0527.tlg027.1st1K-grc1.113.4>	τὰ ὄρη ἐσκίρτησαν ὡς κριοί, καὶ οἱ βουνοὶ ὡς ἀρνία προβάτων.
<septuaginta.psalmi urn:cts:greekLit:tlg0527.tlg027.1st1K-grc1.113.5>	τί ἐστιν, θάλασσα, ὅτι ἔφυγες; καὶ σύ, Ἰορδάνη, ὅτι ἀνεχώρησας εἰς τὰ ὀπίσω
<septuaginta.psalmi urn:cts:greekLit:tlg0527.tlg027.1st1K-grc1.113.6>	τὰ ὄρη, ἐσκιρτήσατε ὡς κριοί;
<septuaginta.psalmi urn:cts:greekLit:tlg0527.tlg027.1st1K-grc1.113.7>	ἀπὸ προσώπου Κυρίου ἐσαλεύθη ἡ γῆ, ἀπὸ προσώπου τοῦ θεοῦ Ἰακώβ,
<septuaginta.psalmi urn:cts:greekLit:tlg0527.tlg027.1st1K-grc1.113.8>	τοῦ στρέψαντος τὴν πέτραν εἰς λίμνας ὑδάτων καὶ τὴν ἀκρότομον εἰς πηγὰς ὑδάτων.
<septuaginta.psalmi urn:cts:greekLit:tlg0527.tlg027.1st1K-grc1.113.9>	μὴ ἡμῖν, Κύριε. μὴ ἡμῖν ἀλλ᾿ ἢ τῷ ὀνόματί σου δὸς δόξαν ἐπὶ τῷ ἐλέει σου καὶ τῇ ἀληθείᾳ σου.
<septuaginta.psalmi urn:cts:greekLit:tlg0527.tlg027.1st1K-grc1.113.10>	μή ποτε εἴπωσιν τὰ ἔθνη Ποῦ ἐστιν ὁ θεὸς αὐτῶν
<septuaginta.psalmi urn:cts:greekLit:tlg0527.tlg027.1st1K-grc1.113.11>	ὁ δὲ θεὸς ἡμῶν ἐν τῷ οὐρανῷ ἄνω· ἐν τοῖς οὐρανοῖς καὶ ἐπὶ τῆς γῆς πάντα ὅσα ἠβούλετο ἐποίησεν.
<septuaginta.psalmi urn:cts:greekLit:tlg0527.tlg027.1st1K-grc1.113.12>	τὸ εἴδωλα τῶν ἐθνῶν ἀργύριον καὶ χρυσίον, ἔργα χειρῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.113.13>	στόμα ἔχουσιν καὶ οὐ λαλοῦσιν, ὀφθαλμοὺς ἔχουσιν καὶ οὐκ ὄψονται·
<septuaginta.psalmi urn:cts:greekLit:tlg0527.tlg027.1st1K-grc1.113.14>	ὦτα ἔχουσιν καὶ οὐκ ἀκούσονται, ῥῖνας ἔχουσιν καὶ οὐκ ὀσφρανθήσονται·
<septuaginta.psalmi urn:cts:greekLit:tlg0527.tlg027.1st1K-grc1.113.15>	χεῖρας ἔχουσιν καὶ οὐ ψηλαφήσουσιν, πόδας ἔχουσιν καὶ οὐ περιπατήσουσιν· οὐ φωνήσουσιν ἐν τῷ λάρυγγι αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.113.16>	ὅμοιοι αὐτοῖς γένοιντο οἱ ποιοῦντες αὐτὰ καὶ πάντες οἱ πεποιθότες ἐπʼ αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.113.17>	οἶκος Ἰσραὴλ ἤλπισεν ἐπὶ Κύριον· βοηθὸς αὐτῶν καὶ ὑπερασπιστὴς αὐτῶν ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.113.18>	οἶκος Ἀαρὼν ἤλπισεν ἐπὶ Κύριον· βοηθὸς αὐτῶν καὶ ὑπερασπιστὴς αὐτῶν ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.113.19>	οἱ φοβούμενοι τὸν κύριον ἤλπισαν ἐπʼ αὐτόν· βοηθὸς αὐτῶν καὶ ὑπερασπιστὴς αὐτῶν ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.113.20>	Κύριος ἐμνήσθη ἡμῶν καὶ εὐλόγησεν ἡμᾶς, εὐλόγησεν τὸν οἶκον Ἰσραήλ, εὐλόγησεν τὸν οἶκον Ἀαρών·
<septuaginta.psalmi urn:cts:greekLit:tlg0527.tlg027.1st1K-grc1.113.21>	εὐλόγησεν τοὺς φοβουμένους τὸν κύριον, τοὺς μικροὺς μετὰ τῶν μεγάλων.
<septuaginta.psalmi urn:cts:greekLit:tlg0527.tlg027.1st1K-grc1.113.22>	προσθείη Κύριος ἐφʼ ὑμᾶς, ἐφʼ ὑμᾶς καὶ ἐπὶ τοὺς υἱοὺς ὑμῶν·
<septuaginta.psalmi urn:cts:greekLit:tlg0527.tlg027.1st1K-grc1.113.23>	εὐλογημένοι ὑμεῖς ἐστε τῷ κυρίῳ, τῷ ποιήσαντι τὸν οὐρανὸν καὶ τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.113.24>	ὁ οὐρανὸς τοῦ οὐρανοῦ τῷ κυρίῳ, τὴν δὲ γῆν ἔδωκεν τοῖς υἱοῖς τῶν ἀνθρώπων.
<septuaginta.psalmi urn:cts:greekLit:tlg0527.tlg027.1st1K-grc1.113.25>	οὐχ οἱ νεκροὶ αἰνέσουσίν σε, Κύριε, οὐδὲ πάντες οἱ καταβαίνοντες εἰς ἅδου·
<septuaginta.psalmi urn:cts:greekLit:tlg0527.tlg027.1st1K-grc1.113.26>	ἀλλ᾿ ἡμεῖς οἱ ζῶντες εὐλογήσωμεν τὸν κύριον ἀπὸ τοῦ νῦν καὶ ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.114.1>	Ἠγάπησα ὅτι εἰσακούσεται ὁ θεὸς τῆς φωνῆς τῆς δεήσεὼς μου,
<septuaginta.psalmi urn:cts:greekLit:tlg0527.tlg027.1st1K-grc1.114.2>	ὅτι ἔκλινεν τὸ οὖς αὐτοῦ ἐμοί, καὶ ἐν ταῖς ἡμέραις αὐτοῦ ἐπεκαλεσάμην.
<septuaginta.psalmi urn:cts:greekLit:tlg0527.tlg027.1st1K-grc1.114.3>	περιέσχον με ὠδῖνες θανάτου, κίνδυνοι ἅδου εὕροσάν με· θλίψιν καὶ ὀδύνην εὗρον.
<septuaginta.psalmi urn:cts:greekLit:tlg0527.tlg027.1st1K-grc1.114.4>	καὶ τὸ ὄομα Κυρίου ἐπεκαλεσάμην Ὦ Κύριε, ῥῦσαι τὴν ψυχήν μου.
<septuaginta.psalmi urn:cts:greekLit:tlg0527.tlg027.1st1K-grc1.114.5>	ἐλεήμων καὶ δίκαιος ὁ κύριος, καὶ Κύριος ὁ θεὸς ἡμῶν ἐλεᾷ.
<septuaginta.psalmi urn:cts:greekLit:tlg0527.tlg027.1st1K-grc1.114.6>	φυλάσσων τὰ νήπια ὁ κύριος· ἐταπεινώθην, καὶ ἔσωσέν με.
<septuaginta.psalmi urn:cts:greekLit:tlg0527.tlg027.1st1K-grc1.114.7>	ἐπίστρεψον, ἡ ψυχὴ μου, εἰς τὴν ἀνάπαυσίν σου, ὅτι Κύριος εὐηργέτησέν σε·
<septuaginta.psalmi urn:cts:greekLit:tlg0527.tlg027.1st1K-grc1.114.8>	ὅτι ἐξείλατο τὴν ψυχήν μου ἐκ θανάτου, τοὺς ὀφθαλμούς μου ἀπὸ δακρύων, καὶ τοὺς πόδας μου ἀπὸ ὀλισθήματος.
<septuaginta.psalmi urn:cts:greekLit:tlg0527.tlg027.1st1K-grc1.114.9>	εὐαρεστήσω ἐναντίον Κυρίου ἐν χώρᾳ ζώντων.
<septuaginta.psalmi urn:cts:greekLit:tlg0527.tlg027.1st1K-grc1.115.1>	Ἐπίστευσα, διὸ ἐλάλησα· ἐγὼ δὲ ἐταπεινώθην σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.115.2>	ἐγὼ εἶπα ἐν τῇ ἐκστάσει μου Πᾶς ἄνθρωπος ψεύστης.
<septuaginta.psalmi urn:cts:greekLit:tlg0527.tlg027.1st1K-grc1.115.3>	τί ἀνταποδώσω τῷ κυρίῳ περὶ ὧν ἀνταπέδωκέν μοι;
<septuaginta.psalmi urn:cts:greekLit:tlg0527.tlg027.1st1K-grc1.115.4>	ποτήριον σωτηρίου λήμψομαι, καὶ τὸ ὄνομα Κυρίου ἐπικαλέσομαι.
<septuaginta.psalmi urn:cts:greekLit:tlg0527.tlg027.1st1K-grc1.115.5>	τίμιος ἐναντίον Κυρίου ὁ θάυατος τῶν ὁσίων αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.115.7>	ὦ Κύριε. ἐγὼ δοῦλος σός. ἐγὼ δοῦλος σὸς καὶ υἱὸς τῆς παιδίσκης σου· διέρρηξας τοὺς δεσμούς μου.
<septuaginta.psalmi urn:cts:greekLit:tlg0527.tlg027.1st1K-grc1.115.8>	σοὶ θύσω θυσίαν αἰνέσεως·
<septuaginta.psalmi urn:cts:greekLit:tlg0527.tlg027.1st1K-grc1.115.9>	τὰς εὐχάς μου ἀποδώσω τῷ κυρίῳ ἐναντίον παντὸς τοῦ λαοῦ αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.115.10>	ἐν αὐλαῖς οἴκου Κυρίου, ἐν μέσῳ σου, Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.116.1>	Αἰνεῖτε τὸν κύριον, πάντα τὰ ἔθνη, αἰνεσάτωσαν αὐτὸυ πάντες οἱ λαοί
<septuaginta.psalmi urn:cts:greekLit:tlg0527.tlg027.1st1K-grc1.116.2>	ὅτι ἐκραταιώθη τὸ ἔλεος αὐτοῦ ἐφʼ ἡμᾶς, καὶ ἡ ἀλήθεια τοῦ κυρίου μένει εἰς τὸν αἰῶνα.
<septuaginta.psalmi urn:cts:greekLit:tlg0527.tlg027.1st1K-grc1.117.1>	Ἐξομολογεῖσθε τῷ κυρίῳ, ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.117.2>	εἰπάτω δὴ οἶκος Ἰσραὴλ ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.117.3>	εἰπάτω δὴ οἶκος Ἀαρὼν ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.117.5>	ἐν θλίψει ἐπεκαλεσάμην τὸν κύριον, καὶ ἐπήκουσέν μοι εἰς πλατυσμόν.
<septuaginta.psalmi urn:cts:greekLit:tlg0527.tlg027.1st1K-grc1.117.6>	Κύριος ἐμοὶ βοηθός, οὐ φοβηθήσομαι· τί ποιήσει μοι ἄνθρωπος;
<septuaginta.psalmi urn:cts:greekLit:tlg0527.tlg027.1st1K-grc1.117.7>	Κύριος ἐμοὶ βοηθός, κἀγὼ ἐπόψομαι τοὺς ἐχθρούς μου.
<septuaginta.psalmi urn:cts:greekLit:tlg0527.tlg027.1st1K-grc1.117.8>	ἀγαθὸν πεποιθέναι ἐπὶ Κύριον ἢ πεποιθέναι ἐπʼ ἄνθρωπον·
<septuaginta.psalmi urn:cts:greekLit:tlg0527.tlg027.1st1K-grc1.117.9>	ἀγαθὸν ἐλπίζειν ἐπὶ Κύριον ἢ ἐλπίζειν ἐπʼ ἄρχοντας.
<septuaginta.psalmi urn:cts:greekLit:tlg0527.tlg027.1st1K-grc1.117.10>	πάντα τὰ ἔθνη ἐκύκλωσάν με, καὶ τῷ ὀνόματι Κυρίου ἠμυνάμην αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.117.11>	κυκλώσαντες ἐκύκλωσάν με, καὶ τῷ ὀνόματι Κυρίου ἠμυνάμην αὐτούς·
<septuaginta.psalmi urn:cts:greekLit:tlg0527.tlg027.1st1K-grc1.117.12>	ἐκύκλωσάν με ὡσεὶ μέλισσαι κηρίον, καὶ ἐξεκαύθησαν ὡσεὶ πῦρ ἐν ἀκάνθαις, καὶ τῷ ὀνόματι Κυρίου ἠμυνάμην αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.117.13>	ὠσθεὶς ἀνετράπην τοῦ πεσεῖν, καὶ Κύριος ἀντελάβετό μου.
<septuaginta.psalmi urn:cts:greekLit:tlg0527.tlg027.1st1K-grc1.117.14>	ἰσχύς μου καὶ ὕμνησίς μου ὁ κύριος, καὶ ἐγένετό μοι εἰς σωτηρίαν.
<septuaginta.psalmi urn:cts:greekLit:tlg0527.tlg027.1st1K-grc1.117.15>	φωνὴ ἀγαλλιάσεως καὶ σωτηρίας ἐν σκηναῖς δικαίων. δεξιὰ Κυρίου ἐποίησεν δύναμιν,
<septuaginta.psalmi urn:cts:greekLit:tlg0527.tlg027.1st1K-grc1.117.16>	δεξιὰ Κυρίου ὕψωσέν με.
<septuaginta.psalmi urn:cts:greekLit:tlg0527.tlg027.1st1K-grc1.117.17>	οὐκ ἀποθανοῦμαι ἀλλὰ ζήσομαι. καὶ ἐκδιηγήσομαι τὰ ἔργα Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.117.18>	παιδεύων ἐπαίδευσέν με Κύριος, καὶ τῷ θανάτῳ οὐ παρέδωκέν με.
<septuaginta.psalmi urn:cts:greekLit:tlg0527.tlg027.1st1K-grc1.117.19>	ἀνοίξατέ μοι πύλας δικαιοσύνης· εἰσελθὼν ἐν αὐταῖς ἐξομολογήσομαι τῷ κυρίῳ.
<septuaginta.psalmi urn:cts:greekLit:tlg0527.tlg027.1st1K-grc1.117.20>	αὕτη ἡ πύλη τοῦ κυρίου, δίκαιοι εἰσελεύσονται ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.117.21>	ἐξομολογήσομαί σοι, ὅτι ἐπήκουσάς μου καὶ ἐγένου μοι εἰς σωτηρίαν.
<septuaginta.psalmi urn:cts:greekLit:tlg0527.tlg027.1st1K-grc1.117.22>	λίθον ὃν ἀπεδοκίμασαν οἱ οἰκοδομοῦντες, οὗτος ἐγενήθη εἰς κεφαλὴν γωνίας·
<septuaginta.psalmi urn:cts:greekLit:tlg0527.tlg027.1st1K-grc1.117.23>	παρὰ Κυρίου ἐγένετο αὕτη, καὶ ἔστιν θαυμαστὴ ἐν ὀφθαλμοῖς ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.117.24>	αὕτη ἡμέρα ἣν ἐποίησεν Κύριος· ἀγαλλιασώμεθα καὶ εὐφρανθῶμεν ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.117.25>	ὦ Κύριε σῶσον ὦ Κύριε, εὐόδωσον δή.
<septuaginta.psalmi urn:cts:greekLit:tlg0527.tlg027.1st1K-grc1.117.26>	εὐλογημένος ὁ ἐρχόμενος ἐν ὀνόματι Κυρίου· εὐλογήκαμεν ὑμᾶς ἐξ οἴκου Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.117.27>	θεὸς Κύριος καὶ ἐπέφανεν ἡμῖν· συστήσασθε ἑορτὴν ἐν τοῖς πυκάζουσιν ἕως τῶν κεράτων τοῦ θυσιαστηρίου.
<septuaginta.psalmi urn:cts:greekLit:tlg0527.tlg027.1st1K-grc1.117.28>	θεός μου εἶ σύ, καὶ ἐξομολογήσομαί σοι· θεός μου εἶ σύ, καὶ ὑψώσω σε· ἐξομολογήσομαί σοι, ὅτι ἐπήκουσάς μου καὶ ἐγένου μοι εἰς σωτηρίαν.
<septuaginta.psalmi urn:cts:greekLit:tlg0527.tlg027.1st1K-grc1.117.29>	ἐξομολογεῖσθε τῷ κυρίχῳ, ὅτι ἀγαθός, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.118.1>	Μακάριοι ἄμωμοι ἐν ὁδῷ, οἱ πορευόμενοι ἐν νόμῳ Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.118.2>	μακάριοι οἱ ἐξεραυνῶντες τὰ μαρτύρια αὐτοῦ, ἐν ὅλῃ καρδίᾳ ἐκζητοῦσιν αὐτόν·
<septuaginta.psalmi urn:cts:greekLit:tlg0527.tlg027.1st1K-grc1.118.3>	οὐ γὰρ οἱ ἐργαζόμενοι τὴν ἀνομίαν ἐν ταῖς ὁδοῖς αὐτοῦ ἐπορεύθησαν.
<septuaginta.psalmi urn:cts:greekLit:tlg0527.tlg027.1st1K-grc1.118.4>	σὺ ἐνετείλω τὰς ἐντολάς σου φυλάξασθαι σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.118.5>	ὄφελον κατευθυνθείησαν αἱ ὁδοί μου τοῦ φυλάξασθαι τὰ δικαιώματά σου·
<septuaginta.psalmi urn:cts:greekLit:tlg0527.tlg027.1st1K-grc1.118.6>	τότε οὐ μὴ ἐπαισχυνθῶ, ἐν τῷ με ἐπιβλέπειν ἐπὶ πάσας τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.7>	ἐξομολογήσομαί σοι, Κύριε, ἐν εὐθύτητι καρδίας, ἐν τῷ μεμαθηκέναι με τὰ κρίματα τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.8>	τὰ δικαιώματά σου φυλάξω, μὴ με ἐνκαταλίπῃς ἕως σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.118.9>	Ἐν τίνι κατορθώσει ὁ νεώτερος τὴν ὁδὸν αὐτοῦ; ἐν τῷ φυλάσσεσθαι τοὺς λόγους σου.
<septuaginta.psalmi urn:cts:greekLit:tlg0527.tlg027.1st1K-grc1.118.10>	ἐν ὅαρδίᾳ ἐξεζήτησά σε, μὴ ἀπώσῃ με ἀπὸ τῶν ἐντολῶν σου.
<septuaginta.psalmi urn:cts:greekLit:tlg0527.tlg027.1st1K-grc1.118.11>	ἐν τῇ καρδίᾳ μου ἔκρυψα τὰ λόγιά σου, ὅπως ἄν μὴ ἁμάρτω σοι.
<septuaginta.psalmi urn:cts:greekLit:tlg0527.tlg027.1st1K-grc1.118.12>	εὐλνγητὸς εἶ, Κύριε, δίδαξόν με τὰ δικαιώματά σου.
<septuaginta.psalmi urn:cts:greekLit:tlg0527.tlg027.1st1K-grc1.118.13>	ἐν τοῖς χείλεσίν μου ἐξήγγειλα πάντα τὰ κρίματα τοῦ στόματός σου·
<septuaginta.psalmi urn:cts:greekLit:tlg0527.tlg027.1st1K-grc1.118.14>	ἐν τῇ ὁδῷ τῶν μαρτυρίων σου ἐτέρφθην ὡς ἐπὶ παντὶ πλούτῳ.
<septuaginta.psalmi urn:cts:greekLit:tlg0527.tlg027.1st1K-grc1.118.15>	ἐν ταῖς ἐντολαῖς σου ἀδολεσχήσω, καὶ ἐκζητήσω τὰς ὁδούς σου·
<septuaginta.psalmi urn:cts:greekLit:tlg0527.tlg027.1st1K-grc1.118.16>	ἐν τοῖς δικαιώμασίν σου μελετήσω, οὐκ ἐπιλήσομαι τῶν λόγων σου.
<septuaginta.psalmi urn:cts:greekLit:tlg0527.tlg027.1st1K-grc1.118.17>	Ἀνταπόδος τῷ δούλῳ σου· ζήσομαι, καὶ φυλάξω τοὺς λόγους σου.
<septuaginta.psalmi urn:cts:greekLit:tlg0527.tlg027.1st1K-grc1.118.18>	ἀποκάλυψον τοὺς ὀφθαλμούς μου, καὶ κατανοήσω τὰ θαυμάσιά σου ἐκ τοῦ νόμου σου. πάροικός εἰμι ἐν τῇ γῆ, μὴ ἀποστρέψῃς ἀπʼ ἐμοῦ τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.20>	ἐπεπόθησεν ἡ ψυχὴ μου τοῦ ἐπιθυμῆσαι εἰς τὰ δικαιώματά σου ἐν παντὶ καιρῷ.
<septuaginta.psalmi urn:cts:greekLit:tlg0527.tlg027.1st1K-grc1.118.21>	ἐπετίμησας ὑπερηφάνοις· ἐπικατάρατοι οἱ ἐκκλίνοντες ἀπὸ τῶν ἐντολῶν σου.
<septuaginta.psalmi urn:cts:greekLit:tlg0527.tlg027.1st1K-grc1.118.22>	περίελε ἀπʼ ἐμοῦ ὄνειδος καὶ ἐξουδένωσιν, ὅτι τὰ μαρτύριά σου ἐξεζήτησα.
<septuaginta.psalmi urn:cts:greekLit:tlg0527.tlg027.1st1K-grc1.118.23>	καὶ γὰρ ἐκάθισαν ἄρχοντες, κατʼ ἐμοῦ κατελάλουν· ὁ δὲ δοῦλός σου ἠδολέσχει ἐν τοῖς δικαιώμασίν σου·
<septuaginta.psalmi urn:cts:greekLit:tlg0527.tlg027.1st1K-grc1.118.24>	καὶ γὰρ τὰ μαρτύριά σου μελέτη μού ἐστιν, καὶ αἱ συμβουλίαι μσυ τὰ δικαιώματά σου.
<septuaginta.psalmi urn:cts:greekLit:tlg0527.tlg027.1st1K-grc1.118.25>	Ἐκολλήθη τῷ ἐδάφει ἡ ψυχή μου· ζήσομαι κατὰ τὸ λόγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.118.26>	τὰς ὁδούς σου ἐξήγγειλα, καὶ ἐπήκουσάς μου· δίδαξόν με τὰ δικαιώματά σου,
<septuaginta.psalmi urn:cts:greekLit:tlg0527.tlg027.1st1K-grc1.118.27>	καὶ ὁδὸν δικαιωμάτων σου συνέτισόν με, καὶ ἀδολεσχήσω ἐν τοῖς θαυμασίοις σου.
<septuaginta.psalmi urn:cts:greekLit:tlg0527.tlg027.1st1K-grc1.118.36>	κλῖνον τὴν καρδίαν μου εἰς τὰ μαρτύριά σου καὶ μὴ εἰς πλεονεξίαν.
<septuaginta.psalmi urn:cts:greekLit:tlg0527.tlg027.1st1K-grc1.118.37>	ἀπόστρεψον τοὺς ὀφθαλμούς μου τοῦ μὴ ἰδεῖν ματαιότητα, ἐν τῇ ὁδῷ σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.38>	στῆσον τῷ δούλῳ σου εἰς τὸ λόγιόν σου, εἰς τὸν φόβον σου.
<septuaginta.psalmi urn:cts:greekLit:tlg0527.tlg027.1st1K-grc1.118.39>	περίελε τὸ ὄνειδός μου ὃ ὑπώπτευσα, τὰ γὰρ κρίματα σου χρηστά.
<septuaginta.psalmi urn:cts:greekLit:tlg0527.tlg027.1st1K-grc1.118.40>	ἰδοὺ ἐπεθύμησα τὰς ἐντολάς σου· ἐν τῇ δικαιοσύνῃ σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.41>	Καὶ ἔλθοι ἐπʼ ἐμὲ τὸ ἔλεος σου, Κύριε, τὸ σωτήριόν σου κατὰ τὸ ἔλεός σου·
<septuaginta.psalmi urn:cts:greekLit:tlg0527.tlg027.1st1K-grc1.118.42>	καὶ ἀποκριθήσομαι τοῖς ὀνειδίζουσί με λόγον, ὅτι ἤλπισα ἐπὶ τοὺς λόγους σου.
<septuaginta.psalmi urn:cts:greekLit:tlg0527.tlg027.1st1K-grc1.118.43>	καὶ μὴ περιέλῃς ἐκ τοῦ στόματός μου λόγον ἀληθείας ἕως σφόδρα, ὅτι ἐπὶ τὰ κρίματά σου ἐπήλπισα.
<septuaginta.psalmi urn:cts:greekLit:tlg0527.tlg027.1st1K-grc1.118.44>	καὶ φυλάξω τὸν νόμον σου διὰ παντός, εἰς τὸν αἰῶνα καὶ εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.118.45>	καὶ ἐπορευόμην ἐν πλατυσμῷ, ὅτι τὰς ἐντολάς σου ἐξεζήτησα·
<septuaginta.psalmi urn:cts:greekLit:tlg0527.tlg027.1st1K-grc1.118.46>	καὶ ἐλάλουν ἐν τοῖς μαρτυρίοις σου ἐναντίον βασιλέων, καὶ οὐκ ᾐσχυνόμην·
<septuaginta.psalmi urn:cts:greekLit:tlg0527.tlg027.1st1K-grc1.118.47>	καὶ ἐμελέτων ἐν ταῖς ἐντολαῖς σου αἷς ἠγάπησας σφόδρα·
<septuaginta.psalmi urn:cts:greekLit:tlg0527.tlg027.1st1K-grc1.118.48>	καὶ ἤρα τὰς χεῖράς μου πρὸς τὰς ἐντολάς σου αἷς ἠγάπησας σφόδρα, καὶ ἠδολέσχουν ἐν τοῖς δικαιώμασίν σου.
<septuaginta.psalmi urn:cts:greekLit:tlg0527.tlg027.1st1K-grc1.118.49>	Μνήσθητι τὸν λόγον σου τῶν δούλων σου ᾧ ἐπήλπισάς με.
<septuaginta.psalmi urn:cts:greekLit:tlg0527.tlg027.1st1K-grc1.118.50>	αὕτη με παρεκάλεσεν ἐν τῇ ταπεινώσει μου, ὅτι τὸ λόγιόν σου οὐκ ἐξέκλινα.
<septuaginta.psalmi urn:cts:greekLit:tlg0527.tlg027.1st1K-grc1.118.52>	ἐμνήσθην τῶν κριμάτων σου, Κύριε, ἀπʼ αἰῶνος καὶ παρεκλήθην.
<septuaginta.psalmi urn:cts:greekLit:tlg0527.tlg027.1st1K-grc1.118.53>	ἀθυμία κατέσχεν με ἀπὸ ἁμαρτωλῶν τῶν ἐνκαταλιμπανόντων τὸν νόμον σου.
<septuaginta.psalmi urn:cts:greekLit:tlg0527.tlg027.1st1K-grc1.118.54>	ψαλτὰ σάν μοι τὰ δικαιώματά σου ἐν τόπῳ παροικίας μου.
<septuaginta.psalmi urn:cts:greekLit:tlg0527.tlg027.1st1K-grc1.118.55>	ἐμνήσθην ἐν νυκτὶ τὸ ὄνομά σου, Κύριε. καὶ ἐφύλαξα τὸν νόμον σου.
<septuaginta.psalmi urn:cts:greekLit:tlg0527.tlg027.1st1K-grc1.118.56>	αὕτη ἐγενήθη μοι. τὰ δικαιώματά σου ἐξεζήτησα.
<septuaginta.psalmi urn:cts:greekLit:tlg0527.tlg027.1st1K-grc1.118.57>	Μερίς μου, Κύριε· εἶπα φυλάξασθαι τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.58>	ἐδεήθην τοῦ προσώπου σου ἐν ὅλῃ καρδίᾳ μου. ἐλέησόν με κατὰ τὸ λόγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.118.59>	ὅτι διελογισάμην κατὰ τὰς ὁδούς σου. καὶ ἀπέστρεψα τοὺς πόδας μου εἰς τὰ μαρτύριά σου.
<septuaginta.psalmi urn:cts:greekLit:tlg0527.tlg027.1st1K-grc1.118.60>	ἡτοιμάσθην καὶ οὐκ ἐταράχθην φυλάξασθαι τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.61>	σχοινία ἁμαρτωλῶν περιεπλάκησάν μοι. καὶ τοῦ νόμου σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.118.62>	μεσονύκτιον ἐξηγειρόμην τοῦ ἐξομολογεῖσθαί σοι ἐπὶ τὰ κρίματα τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.63>	μέτοχος ἐγὼ εἰμι πάντων τῶν φοβουμένων σε καὶ φυλασσόντων τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.64>	τοῦ ἐλέους σου, Κύριε, πλήρης πᾶσα ἡ γῆ· τὰ δικαιώματά σου, Κύριε, δίδαξόν με.
<septuaginta.psalmi urn:cts:greekLit:tlg0527.tlg027.1st1K-grc1.118.65>	Χρηστότητα ἐποίησας μετὰ τοῦ δούλου σου, Κύριε, κατὰ τὸ λόγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.118.66>	χρηστότητα καὶ παιδίαν καὶ γνῶσιν δίδαξόν με, ὅτι ταῖς ἐντολαῖς σου ἐπίστευσα.
<septuaginta.psalmi urn:cts:greekLit:tlg0527.tlg027.1st1K-grc1.118.67>	πρὸ τοῦ με ταπεινωθῆναι ἐγὼ ἐπλημμέλησα, διὰ τοῦτο τὸ λόγιόν σου ἐγὼ ἐφύλαξα.
<septuaginta.psalmi urn:cts:greekLit:tlg0527.tlg027.1st1K-grc1.118.68>	χρηστὸς εἶ σύ, Κύριε, καὶ ἐν τῇ χρηστότητί σου δίδαξόν με τὰ δικαιώματά σου.
<septuaginta.psalmi urn:cts:greekLit:tlg0527.tlg027.1st1K-grc1.118.69>	ἐπληθύνθη ἐπʼ ἐμὲ ἀδικία ὑπερηφάνων, ἐγὼ δὲ ἐν ὅλη καρδίᾳ μου ἐξεραυνήσω τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.70>	ἐτυρώθη ὡς γάλα ἡ καρδία αὐτῶν, ἐγὼ δὲ τὸν νόμον σου ἐμελέτησα.
<septuaginta.psalmi urn:cts:greekLit:tlg0527.tlg027.1st1K-grc1.118.71>	ἀγαθόν μοι ὅτι ἐταπείνωσάς με, ὅπως ἂν μάθω τὰ δικαιώματά σου.
<septuaginta.psalmi urn:cts:greekLit:tlg0527.tlg027.1st1K-grc1.118.72>	ἀγαθόν μοι ὁ νόμος τοῦ στόματός σου ὑπέρ χιλιάδας χρυσίου καὶ ἀργυρίου.
<septuaginta.psalmi urn:cts:greekLit:tlg0527.tlg027.1st1K-grc1.118.73>	Aἱ χεῖρές σου ἔπλασάν με καὶ ἡτοίμασάν με· συνέτισόν με καὶ μαθήσομαι τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.74>	οἱ φοβούμενοί σε ὄψονταί με καὶ εὐφρανθήσονται, ὅτι εἰς τοὺς λόγους σου ἐπήλπισα.
<septuaginta.psalmi urn:cts:greekLit:tlg0527.tlg027.1st1K-grc1.118.75>	ἔγνων, Κύριε, ὅτι δικαιοσύνῃ καὶ ἀληθεία τὰ κρίματά σου ἐταπείνωσάν με.
<septuaginta.psalmi urn:cts:greekLit:tlg0527.tlg027.1st1K-grc1.118.76>	γενηθήτω δὴ τὸ ἔλεός σου τοῦ παρακαλέσαι με καὶ τὸ λόγιόν σου τῷ δούλῳ σου·
<septuaginta.psalmi urn:cts:greekLit:tlg0527.tlg027.1st1K-grc1.118.77>	ἐλθέτωσάν μοι οἱ οἰκτιρμοί σου καὶ ζήσομαι, ὅτι ὁ νόμος σου μελέτη μοί ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.118.78>	αἰσχυνθήτωσαν ὑπερήφανοι, ὅτι ἀδίκως ἠνόμησαν εἰς ἐμέ· ἐγὼ δὲ ἀδολεσχήσω ἐν ταῖς ἐντολαῖς σου.
<septuaginta.psalmi urn:cts:greekLit:tlg0527.tlg027.1st1K-grc1.118.79>	ἐπιστρεψάτωσαν οἱ φοβούμενοί σε καὶ οἱ γινώσκοντες τὰ μαρτύριά σου.
<septuaginta.psalmi urn:cts:greekLit:tlg0527.tlg027.1st1K-grc1.118.80>	γενηθήτω ἡ καρδία μου ἄμωμος ἐν τοῖς δικαιώμασίν σου, ὅπως ἂν μὴ αἰσχυνθῶ.
<septuaginta.psalmi urn:cts:greekLit:tlg0527.tlg027.1st1K-grc1.118.81>	Ἐκλείπει εἰς τὸ σωτήριόν σου ἡ ψυχὴ μου, καὶ εἰς τὸν λόγον σου ἐπήλπισα.
<septuaginta.psalmi urn:cts:greekLit:tlg0527.tlg027.1st1K-grc1.118.82>	ἐξέλιπον οἱ ὀφθαλμοί μου εἰς τὸ λόγιόν σου, λέγοντες ΙΙαρεκάλεσάν με.
<septuaginta.psalmi urn:cts:greekLit:tlg0527.tlg027.1st1K-grc1.118.83>	τι ἐγενήθην ὡς ἀσκὸς ἐν πάχνῃ· τὰ δικαιώματά σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.118.84>	πόσαι όσαι εἰσὶν αἱ ἡμέραι τοῦ δούλου σου; πότε ποιήσεις μοι ἐκ τῶν καταδιωκόντων με κρίσιν;
<septuaginta.psalmi urn:cts:greekLit:tlg0527.tlg027.1st1K-grc1.118.85>	διηγήσαντό μοι παράνομοι ἀδολεσχίας, ἀλλʼ οὐχ ὡς ὁ νόμος σου, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.118.86>	,πᾶσαι αἱ ἐντολαί σου ἀλήθεια· ἀδίκως κατεδίωξάν με. βοήθησόν μοι.
<septuaginta.psalmi urn:cts:greekLit:tlg0527.tlg027.1st1K-grc1.118.87>	παρὰ βοαχὺ συνετλεσάν με ἐν τῇ γῇ. ἐγὼ δὲ οὐκ ἐνκατέλειπον τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.88>	κατὰ τὸ ἔλεός σου ζήσομαι, καὶ φυλάξω τὰ μαρτύρια τοῦ στόματός σου.
<septuaginta.psalmi urn:cts:greekLit:tlg0527.tlg027.1st1K-grc1.118.89>	Εἰς τὸν αἰῶνα, Κύριε, ὁ λόγος σου διαμένει ἐν τῷ οὐρανῷ.
<septuaginta.psalmi urn:cts:greekLit:tlg0527.tlg027.1st1K-grc1.118.90>	εἰς γενεὰν καὶ γενεὰν ἡ ἀλήθειά σου· ἐθεμελίωσας τὴν γῆν καὶ διαμένει.
<septuaginta.psalmi urn:cts:greekLit:tlg0527.tlg027.1st1K-grc1.118.91>	τῇ διατάξει σου διαμένει ἡ ἡμέρα, ὅτι τὰ σύμπαντα δοῦλά σου.
<septuaginta.psalmi urn:cts:greekLit:tlg0527.tlg027.1st1K-grc1.118.92>	εἰ μὴ ὅτι ὁ νόμος σου μελέτη μού ἐστιν, τότε ἂν ἀπωλόμην ἐν τῇ ταπεινώσει μου·
<septuaginta.psalmi urn:cts:greekLit:tlg0527.tlg027.1st1K-grc1.118.93>	εἰς τὸν αἰῶνα οὐ μὴ ἐπιλάθωμαι τῶν δικαιωμάτων σου, ὅτι ἐν αὐτοῖς ἔζησάς με, Κύριε.
<septuaginta.psalmi urn:cts:greekLit:tlg0527.tlg027.1st1K-grc1.118.94>	σός εἰμι, Κύριε, σῶσόν με, ὅτι τὰ δικαιώματά σου ἐξεζήτησα·
<septuaginta.psalmi urn:cts:greekLit:tlg0527.tlg027.1st1K-grc1.118.95>	τὰ δέ μαρτύριά σου συνῆκα.
<septuaginta.psalmi urn:cts:greekLit:tlg0527.tlg027.1st1K-grc1.118.96>	πάσης συντελείας εἶδον πέρας, πλατεῖα ἡ ἐντολή σου σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.118.97>	Ὡς ἠγάπησα τὸν νόμον σου, Κύριε· ὅλην τὴν ἡμέραν μελέτη μού ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.118.98>	ὑπέρ τοὺς ἐχθρούς μου ἐσόφισάς με τὰς ἐντολάς σου, ὅτι εἰς τὸν αἰῶνά μοί ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.118.99>	ὑπὲρ πάντας τοὺς διδάσκοντας με συνῆκα, ὅτι τὰ μαρτύριά σου μελέτη μού ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.118.100>	ὑπὲρ πρεσβυτέρους συνῆκα, ὅτι τὰς ἐντολάς σου ἐζήτησα.
<septuaginta.psalmi urn:cts:greekLit:tlg0527.tlg027.1st1K-grc1.118.101>	ἐκ πάσης ὁδοῦ πονηρᾶς ἐκώλυσα τοὺς πόδας μου, ὅπως ἂν φυλάξω τοὺς λόγους σου·
<septuaginta.psalmi urn:cts:greekLit:tlg0527.tlg027.1st1K-grc1.118.102>	ἀπὸ τῶν κλιμάτων σου οὐκ ἐξέκλινα, ὅτι σὺ ἐνομοθέτησάς μοι.
<septuaginta.psalmi urn:cts:greekLit:tlg0527.tlg027.1st1K-grc1.118.103>	ὡς γλυκέα τῷ λάρυγγί μου τὰ λόγιά σου, ὑπέρ μέλι καὶ κηρίον τῷ στόματί μου.
<septuaginta.psalmi urn:cts:greekLit:tlg0527.tlg027.1st1K-grc1.118.104>	ἀπὸ τῶν ἐντολῶν σου συνῆκα· διὰ τοῦτο ἐμίσησα πᾶσαν ὁδὸν ἀδικίας, ὅτι σὺ ἐνομοθέτησάς
<septuaginta.psalmi urn:cts:greekLit:tlg0527.tlg027.1st1K-grc1.118.105>	Λύχνος τοῖς ποσίν μου ὁ νόμος σου, καὶ φῶς ταῖς τρίβοις μου.
<septuaginta.psalmi urn:cts:greekLit:tlg0527.tlg027.1st1K-grc1.118.106>	ὀμώμοκα καὶ ἔστησα τοῦ φυλάξασθαι τὰ κρίματα τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.107>	ἐταπεινώθην ἕως σφόδρα· Κύριε, ζῆσόν με κατὰ τὸ λόγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.118.108>	τὰ ἑκούσια τοῦ στόματός μου εὐλόγησον, Κύριε, καὶ τὰ κρίματά σου δίδαξόν με.
<septuaginta.psalmi urn:cts:greekLit:tlg0527.tlg027.1st1K-grc1.118.109>	ἡ ψυχὴ μου ἐν ταῖς χερσὶ διὰ παντός, καὶ τὸν νόμον σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.118.110>	ἔθεντο ἁμαρτωλοὶ παγίδα μοι, καὶ ἐκ τῶν ἐντολῶν σου οὐκ ἐπλανήθην.
<septuaginta.psalmi urn:cts:greekLit:tlg0527.tlg027.1st1K-grc1.118.111>	ἐκληρονόμησα τὰ μαρτύριά σου εἰς τὸν αἰῶνα, ὅτι ἀγαλλίαμα τῆς καρδίας μού εἰσιν·
<septuaginta.psalmi urn:cts:greekLit:tlg0527.tlg027.1st1K-grc1.118.112>	ἔκλινα τὴν καρδίαν μου τοῦ ποιῆσαι τὰ δικαιώματά σου εἰς τὸν αἰῶνα διὰ παντὸς ἄμειψιν.
<septuaginta.psalmi urn:cts:greekLit:tlg0527.tlg027.1st1K-grc1.118.113>	Παρανόμους ἐμίσησα, καὶ τὸν νόμον σου ἠγάπησα.
<septuaginta.psalmi urn:cts:greekLit:tlg0527.tlg027.1st1K-grc1.118.114>	βοηθός μου καὶ ἀντιλήμπτωρ μου εἶ σύ, καὶ εἰς τὸν λαόν σου ἤλπισα.
<septuaginta.psalmi urn:cts:greekLit:tlg0527.tlg027.1st1K-grc1.118.115>	ἐκκλίνατε ἀπʼ ἐμοῦ, οἱ πονηρευόμενοι, καὶ ἐξεραυνήσω τὰς ἐντολὰς τοῦ θεοῦ μου.
<septuaginta.psalmi urn:cts:greekLit:tlg0527.tlg027.1st1K-grc1.118.116>	ἀντιλαβοῦ κατὰ τὸ λόγιόν σου καὶ ζῆσόν με. καὶ μὴ καταισχύνῃς με ἀπὸ τῆς προσδοκίας μου.
<septuaginta.psalmi urn:cts:greekLit:tlg0527.tlg027.1st1K-grc1.118.117>	βοήθησόν μοι καὶ σωθήσομαι, καὶ μελετήσω ἐν τοῖς δικαιώμασίν σου διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.118.118>	ἐξουδένωσας πάντας τοὺς ἀποστατοῦντας ἀπὸ τῶν δικαιωμάπαου σοῦ, ὅτι ἄδικον τὸ ἐνθύμημα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.118.119>	παραβαίνοντας ἐλογισάμην πάντας τοὺς ἁμαρτωλοὺς τῆς γῆς, διὰ τοῦτο ἠγάπησα τὰ μαρτύριά σου διὰ παντός.
<septuaginta.psalmi urn:cts:greekLit:tlg0527.tlg027.1st1K-grc1.118.120>	καθήλωσον ἐκ τοῦ φόβου σου τὰς σάρκας μου, ἀπὸ γὰρ τῶν κριμάτων σου ἐφοβήθην.
<septuaginta.psalmi urn:cts:greekLit:tlg0527.tlg027.1st1K-grc1.118.121>	Ἐποίησα κρίμα καὶ δικαιοσύνην, μὴ παραδῷς με τοῖς ἀδικοῦσίν με.
<septuaginta.psalmi urn:cts:greekLit:tlg0527.tlg027.1st1K-grc1.118.122>	ἔκδεξαι τὸν δοῦλόν σου εἰς ἀγαθά, μὴ συκοφαντησάτωσάν με ὑπερήφανοι.
<septuaginta.psalmi urn:cts:greekLit:tlg0527.tlg027.1st1K-grc1.118.123>	οἱ ὀφθαλμοί μου ἐξέλιπον εἰς τὸ σωτήριόν σου καὶ εἰς τὸ λόγιον τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.124>	ποίησον μετὰ τοῦ δούλου σου κατὰ τὸ λόγιόν σου, καὶ κατὰ τὰ δικαιώματά σου δίδαξόν με.
<septuaginta.psalmi urn:cts:greekLit:tlg0527.tlg027.1st1K-grc1.118.125>	δοῦλός σού εἰμι ἐγώ· συνέτισόν με, καὶ γνώσομαι τὰ μαρτύριά σου.
<septuaginta.psalmi urn:cts:greekLit:tlg0527.tlg027.1st1K-grc1.118.126>	καιρὸς τοῦ ποιῆσαι τῷ κυρίῳ· διεσκέδασαν τὸν νόμον σου.
<septuaginta.psalmi urn:cts:greekLit:tlg0527.tlg027.1st1K-grc1.118.127>	διὰ τοῦτο ἠγάπησα τὰς ἐντολάς σου ὑπέρ τὸ χρυσίον καὶ τοπάζιον·
<septuaginta.psalmi urn:cts:greekLit:tlg0527.tlg027.1st1K-grc1.118.128>	δὴ τοῦτο πρὸς πάσας τὰς ἐντολάς σου κατωρθούμην, πᾶσαν ὁδὸν ἄδικον ἐμίσησα.
<septuaginta.psalmi urn:cts:greekLit:tlg0527.tlg027.1st1K-grc1.118.129>	Θαυμαστὰ τὰ μαρτύριά σου, διὰ τοῦτο ἐξηρεύνησεν αὐτὰ ἡ ψυχὴ μου.
<septuaginta.psalmi urn:cts:greekLit:tlg0527.tlg027.1st1K-grc1.118.130>	ἡ δήλωσις τῶν λόγων σου φωτιεῖ, καὶ συνετιεῖ νηπίους.
<septuaginta.psalmi urn:cts:greekLit:tlg0527.tlg027.1st1K-grc1.118.31>	τὸ στόμα μου ἤνοιξα καὶ ἤλκυσα πνεῦμα, ὅτι τὰς ἐντολάς σου ἐπεπόθουν.
<septuaginta.psalmi urn:cts:greekLit:tlg0527.tlg027.1st1K-grc1.118.132>	ἐπίβλεψον ἐπʼ ἐμὲ καὶ ἐλέησόν με κατὰ τὸ κρίμα τῶν ἀγαπώντων τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.118.33>	τὰ διαβήματά μου κατεύθυνον κατὰ τὸ λόγιόν σου, καὶ μὴ κατακυριευσάτω μου πᾶσα ἀνομία·
<septuaginta.psalmi urn:cts:greekLit:tlg0527.tlg027.1st1K-grc1.118.134>	λύτρωσαί με ἀπὸ συκοφαντίας ἀνθρώπων, καὶ φυλάξω τὰς ἐντολάς σου.
<septuaginta.psalmi urn:cts:greekLit:tlg0527.tlg027.1st1K-grc1.118.135>	τὸ πρόσωπόν σου ἐπίφανον ἐπὶ τὸν δοῦλόν σου, καὶ δίδαξόν με τὰ δικαιώματά σου.
<septuaginta.psalmi urn:cts:greekLit:tlg0527.tlg027.1st1K-grc1.118.136>	διεξόδους ὑδάτων κατέβησαν οἱ ὀφθαλμοί μου. ἐπεὶ οὐκ ἐφύλαξαν τὸν νόμον σου.
<septuaginta.psalmi urn:cts:greekLit:tlg0527.tlg027.1st1K-grc1.118.137>	Δίκαιος εἶ, Κύριε, καὶ εὐθὴς ἡ κρίσις σου·
<septuaginta.psalmi urn:cts:greekLit:tlg0527.tlg027.1st1K-grc1.118.138>	ἐυετείλω δικαιοσύνην τὰ μαρτύριά σου καὶ ἀλήθειαν σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.118.139>	ἐξέτηξέν με ὁ ζῆλος τοῦ οἴκου σου, ὅτι ἐπελάθοντο τῶν ἐντολῶν σου οἱ ἐχθροί μου.
<septuaginta.psalmi urn:cts:greekLit:tlg0527.tlg027.1st1K-grc1.118.140>	πεπυρωμένον τὸ λόγιόν σου σφόδρα, καὶ ὁ δοῦλός σου ἠγάπησεν αὐτό.
<septuaginta.psalmi urn:cts:greekLit:tlg0527.tlg027.1st1K-grc1.118.141>	νεώτερός εἰμι ἐγὼ καὶ ἐξουδενωμένος· τὰ δικαιώματά σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.118.142>	ἡ δικαιοσύνη σου δικαιοσύνη εἰς τὸν αἰῶνα, καὶ ὁ λόγος σου ἀλήθεια.
<septuaginta.psalmi urn:cts:greekLit:tlg0527.tlg027.1st1K-grc1.118.143>	θλίψεις καὶ ἀνάγκη εὕροσάν με· αἱ ἐντολαί σου μελέτη μου.
<septuaginta.psalmi urn:cts:greekLit:tlg0527.tlg027.1st1K-grc1.118.144>	δικαιοσύνη τὰ μαρτύριά σου εἰς τὸν αἰῶνα· συνέτισόν με καὶ ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.145>	Ἐκέκραξα ἐν ὅλῃ καρδίᾳ, ἐπάκουσόν μου, Κύριε. τὰ δικαιάματά σου ἐκζητήσω.
<septuaginta.psalmi urn:cts:greekLit:tlg0527.tlg027.1st1K-grc1.118.146>	ἐκέκραξά σε, σῶσόν με. καὶ φυλάξω τὰ μαρτύριά σου.
<septuaginta.psalmi urn:cts:greekLit:tlg0527.tlg027.1st1K-grc1.118.147>	προέφθασάν με ἐν ἀωρίᾳ καὶ ἐκέκραξα, εἰς τοὺς λόγους σου ἐπήλπισα.
<septuaginta.psalmi urn:cts:greekLit:tlg0527.tlg027.1st1K-grc1.118.148>	προέφθασαν οἱ ὀφθαλμοί μου πρὸς σὲ ὀρθροῦν, τοῦ μελετᾷν τὰ λόγιά σου.
<septuaginta.psalmi urn:cts:greekLit:tlg0527.tlg027.1st1K-grc1.118.149>	τῆς φωνῆς μου ἄκουσον, Κύριε, κατὰ τὸ λόγιόν σου, κατὰ τὸ κρίμα σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.150>	προσήγγισαν οἱ καταδιώκοντές με ἀνομίᾳ. ἀπὸ δὲ τοῦ νόμου σου ἐμακρύνθησαν.
<septuaginta.psalmi urn:cts:greekLit:tlg0527.tlg027.1st1K-grc1.118.151>	ἐγγὺς εἶ, Κύριε. καὶ πᾶσαι αἱ ὁδοί σου ἀλήθεια.
<septuaginta.psalmi urn:cts:greekLit:tlg0527.tlg027.1st1K-grc1.118.152>	κατʼ ἀρχὰς ἔγνων ἐκ τῶν μαρτυρίων σου. ὅτι εἰς τὸν αἰῶνα ἐθεμελίωσας αὐτά.
<septuaginta.psalmi urn:cts:greekLit:tlg0527.tlg027.1st1K-grc1.118.153>	Ἴδε τὴν ταπείνωσίν μου καὶ ἐξελοῦ με, ὅτι τὸν νόμον σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.118.154>	κρῖὴν κρίσιν μου καὶ λύτρωσαί με· διὰ τὸν λόγον σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.155>	μακρὰν ἀπὸ ἁμαρτωλῶν ἡ σωτηρία, ὅτι τὰ δικαιώματά σου οὐκ ἐξεζήτησαν.
<septuaginta.psalmi urn:cts:greekLit:tlg0527.tlg027.1st1K-grc1.118.156>	οἱ οἰκτιρμοί σου πολλοί, Κύριε, σφόδρα· κατὰ τὰ κρίματά σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.157>	πολλοὶ οἱ ἐκδιώκοντές με καὶ ἐκθλίβοντές με· ἐκ τῶν μαρτυρίων σου οὐκ ἐξέκλινα.
<septuaginta.psalmi urn:cts:greekLit:tlg0527.tlg027.1st1K-grc1.118.158>	εἶυνθετοῦντας καὶ ἐξετηκόμην, ὅτι τὰ λόγιά σου οὐκ ἐφυλάξαντο.
<septuaginta.psalmi urn:cts:greekLit:tlg0527.tlg027.1st1K-grc1.118.159>	ἴδε ὅτι τὰς ἐντολάς σου ἠγάπησα, Κύριε· ἐν τῷ ἐλέει σου ζῆσόν με.
<septuaginta.psalmi urn:cts:greekLit:tlg0527.tlg027.1st1K-grc1.118.160>	ἀρχὴ τῶν λόγων σου ἀλήθεια, καὶ εἰς τὸν αἰῶνα πάντα τὰ κρίματα τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.161>	Ἄρχοντες κατεδίωξάν με δωρεάν, καὶ ἀπὸ τῶν λόγων σου ἐδειλίασεν ἡ καρδία μου.
<septuaginta.psalmi urn:cts:greekLit:tlg0527.tlg027.1st1K-grc1.118.162>	ἀγαλλιάσομαι ἐγὼ ἐπὶ τὰ λόγιά σου, ὡς ὁ εὑρίσκων σκῦλα πολλά.
<septuaginta.psalmi urn:cts:greekLit:tlg0527.tlg027.1st1K-grc1.118.163>	ἀδικίαν ἐμίσησα καὶ ἐβδελυξάμην, τὸν δὲ νόμον σου ἠγάπησα.
<septuaginta.psalmi urn:cts:greekLit:tlg0527.tlg027.1st1K-grc1.118.164>	ἑπτάκις τῆς ἡμέρας ᾔνεσά σοι ἐπὶ τά κρίματα τῆς δικαιοσύνης σου.
<septuaginta.psalmi urn:cts:greekLit:tlg0527.tlg027.1st1K-grc1.118.165>	εἰρήνη πολλὴ τοῖς ἀγαπῶσιν τὸν νόμον σου, καὶ οὐκ ἔστιν αὐτοῖς σκάνδαλον.
<septuaginta.psalmi urn:cts:greekLit:tlg0527.tlg027.1st1K-grc1.118.166>	προσεδόκων τὸ σωτήριόν σου, Κύριε, καὶ τὰς ἐντολάς σου ἠγάπησα·
<septuaginta.psalmi urn:cts:greekLit:tlg0527.tlg027.1st1K-grc1.118.167>	καὶ ἐφύλαξεν ἡ ψυχή μου τὰ μαρτύριά σου, καὶ ἠγάπησεν αὐτὰ σφόδρα·
<septuaginta.psalmi urn:cts:greekLit:tlg0527.tlg027.1st1K-grc1.118.168>	ἐφύλαξα τὰς ἐντολάς σου καὶ τὰ μαρτύριά σου, ὅτι πᾶσαι αἱ ὁδοί μου ἐυαντίον σου.
<septuaginta.psalmi urn:cts:greekLit:tlg0527.tlg027.1st1K-grc1.118.169>	Ἐγγισάτω δὴ ἡ δέησίς μου ἐνώπιόν σου, Κύριε, Κύριε· κατὰ τὸ λόγιόν σου συνέτισόν με.
<septuaginta.psalmi urn:cts:greekLit:tlg0527.tlg027.1st1K-grc1.118.170>	εἰσέλθοι τὸ ἀξίωμά μου ἐνώπιόν σου· κατὰ τὸ λόγιόν σου ῥῦσαί με.
<septuaginta.psalmi urn:cts:greekLit:tlg0527.tlg027.1st1K-grc1.118.171>	ἐξηρεύξαντο τὰ χείλη μου ὕμνον. ὅταν διδάξῃς με τὰ δικαιώματαά σου·
<septuaginta.psalmi urn:cts:greekLit:tlg0527.tlg027.1st1K-grc1.118.172>	φθέγξαιτο ἡ γλῶσσά μου τὸ λόγιόν σου, ὅτι πᾶσαι αἱ ἐντολαί σου δικαιοσύνη ἐστίν.
<septuaginta.psalmi urn:cts:greekLit:tlg0527.tlg027.1st1K-grc1.118.173>	γενέσθω ἡ χείρ σου τοῦ σῶσαι, ὅτι τὰς ἐντολάς σου ᾑρετισάμην.
<septuaginta.psalmi urn:cts:greekLit:tlg0527.tlg027.1st1K-grc1.118.174>	ἐπεπόθησα τὸ σωτήριόν σου, Κύριε, καὶ ὁ νόμος σου μελέτη μού ἐστιν.
<septuaginta.psalmi urn:cts:greekLit:tlg0527.tlg027.1st1K-grc1.118.175>	ζήσεται ἡ ψυχή μου καὶ αἰνέσει σε, καὶ τὰ κρίματά σου βοηθήσει μοι.
<septuaginta.psalmi urn:cts:greekLit:tlg0527.tlg027.1st1K-grc1.118.176>	ἐπλανήθην ὡσεὶ πρόβατον ἀπολωλός· ζῆσον τὸν δοῦλόν σου, ὅτι τὰς ἐντολάς σου οὐκ ἐπελαθόμην.
<septuaginta.psalmi urn:cts:greekLit:tlg0527.tlg027.1st1K-grc1.119.1>	Πρὸς Κύριον ἐν τῷ θλίβεσθαί με ἐκέκραξα, καὶ εἰσήκουσέν
<septuaginta.psalmi urn:cts:greekLit:tlg0527.tlg027.1st1K-grc1.119.2>	Κύριε. ῥῦσαι τὴν ψυχὴν μου ἀπὸ χειλέων ἀδίκων καὶ ἀπὸ γλώσσης δολίας.
<septuaginta.psalmi urn:cts:greekLit:tlg0527.tlg027.1st1K-grc1.119.3>	τί δοθείη σοι καὶ τί προστεθείη σοι πρὸς γλῶσσαν δολίαν; τὸ βέλη τοῦ δυνατοῦ ἠκονημένα σὺν τοῖς ἄνθραξιν τοῖς ἐρημικοῖς.
<septuaginta.psalmi urn:cts:greekLit:tlg0527.tlg027.1st1K-grc1.119.5>	οἴμοι ὅτι ἡ παροικία μου ἐμακρύνθη, κατεσκήωνσα μετὰ τῶν σκηωνμάτων Κηδάρ.
<septuaginta.psalmi urn:cts:greekLit:tlg0527.tlg027.1st1K-grc1.119.6>	πολλὰ παρῴκησεν ἡ ψυχή μου μετὰ τῶν μισούντων τὴν εἰρήνην.
<septuaginta.psalmi urn:cts:greekLit:tlg0527.tlg027.1st1K-grc1.119.7>	ἤμην εἰρηνικός· ὅταν ἐλάλουν αὐτοῖς, ἐπολέμουν με δωρεάν.
<septuaginta.psalmi urn:cts:greekLit:tlg0527.tlg027.1st1K-grc1.120.1>	Ἦρα τοὺς ὀφθαλμούς μου εἰς τὰ ὄρη· πόθεν ἥξει ἡ βοήθειά
<septuaginta.psalmi urn:cts:greekLit:tlg0527.tlg027.1st1K-grc1.120.2>	ἡ βοήθειά μου παρὰ Κυρίου τοῦ ποιήσαντος τὸν οὐρανὸν καὶ τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.120.3>	μὴ δῷς εἰς σάλον τὸν πόδα σου, μηδέ νυστάξει ὁ φυλάσσων σε.
<septuaginta.psalmi urn:cts:greekLit:tlg0527.tlg027.1st1K-grc1.120.4>	ἰδοὺ οὐ νυστάξει οὐδὲ ἐξυπνώσει ὁ φυλάσσων τὸν Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.120.5>	Κύριος φυλάξει σε, Κύριος σκέπη σου ἐπὶ χεῖρα δεξιάν σου·
<septuaginta.psalmi urn:cts:greekLit:tlg0527.tlg027.1st1K-grc1.120.6>	ἡμέρας ὁ ἥλιος οὐκ ἐκκαύσει σε, καὶ ἡ σελήνη τὴν νύκτα.
<septuaginta.psalmi urn:cts:greekLit:tlg0527.tlg027.1st1K-grc1.120.7>	Κύριος φυλάξει σε ἀπὸ παντὸς κακοῦ, φυλάξαι τὴν ψυχήν σου.
<septuaginta.psalmi urn:cts:greekLit:tlg0527.tlg027.1st1K-grc1.120.8>	Κύριος φυλάξει τὴν εἴσοδόν σου καὶ τὴν ἔξοδόν σου ἀπὸ τοῦ νῦν καὶ ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.121.1>	ὐφράνθην ἐπὶ τοῖς εἰρηκόσιν μοι Εἰς οἶκον Κυρίου πορευσόμεθα·
<septuaginta.psalmi urn:cts:greekLit:tlg0527.tlg027.1st1K-grc1.121.2>	ἑστῶτες ἦσαν οἱ πόδες ἡμῶν ἐν ταῖς αὐλαῖς Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.121.3>	Ἰερουσαλὴμ οἰκοδομουμένη ὡς πόλις ἧς ἡ μετοχὴ αὐτῆς ἐπὶ τὸ αὐτό.
<septuaginta.psalmi urn:cts:greekLit:tlg0527.tlg027.1st1K-grc1.121.4>	ἐκεῖ γὰρ ἀνέβησαν αἱ φυλαὶ Κυρίου, μαρτύριον τοῦ Ἰσραήλ, τοῦ ἐξομολογήσασθαι τῷ ὀνόματι Κυρίου·
<septuaginta.psalmi urn:cts:greekLit:tlg0527.tlg027.1st1K-grc1.121.5>	ὅτι ἐκεῖ ἐκάθισαν θρόνοι εἰς κρίσιν, θρόνοι ἐπὶ οἶκον Δαυείδ,
<septuaginta.psalmi urn:cts:greekLit:tlg0527.tlg027.1st1K-grc1.121.6>	καὶ εὐθηνία τοῖς ἀγαπῶσίν σε· ἐρωτήσατε δὴ τὰ εἰς εἰρήνην τῇ Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.121.7>	γενέσθω δὴ εἰρήνη σου ἐν τῇ δυνάμει σου, καὶ εὐθηνία ἐν τοῖς πυργοβάρεσίν σου,
<septuaginta.psalmi urn:cts:greekLit:tlg0527.tlg027.1st1K-grc1.121.8>	ἔνεκα τῶν ἀδελφῶν μου καὶ τῶν πλησίον μου. ἐλάλουν δὲ εἰρήνην περὶ σοῦ·
<septuaginta.psalmi urn:cts:greekLit:tlg0527.tlg027.1st1K-grc1.121.9>	ἕνεκα τοῦ οἴκου Κυρίου τοῦ θεοῦ ἡμῶν ἐξεζήτησά σοι.
<septuaginta.psalmi urn:cts:greekLit:tlg0527.tlg027.1st1K-grc1.122.1>	Πρὸς σὲ ἦρα τοὺς ὀφθαλμούς μου, τὸν κατοικοῦντα ἐν τῷ οὐρανῷ.
<septuaginta.psalmi urn:cts:greekLit:tlg0527.tlg027.1st1K-grc1.122.2>	ἰδοὺ ὡς ὀφθαλμοὶ δούλων εἰς χεῖρας τῶν κυρίων αὐτῶν, ὣς ὀφθαλμοὶ παιδίσκης εἰς χεῖρας τῆς κυρίας αὐτῆς, οὕτως οἱ ὀφθαλμοὶ ἡμῶν πρὸς Κύριον τὸν θεὸν ἡμῶν, ἕως οὗ οἰκτειρῆσαι ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.122.3>	ἐλέησον ἡμᾶς, Κύριε, ἐλέησον ἡμᾶς. ὅτι ἐπὶ πολὺ ἐπληθύνθημεν ἐξουδενώσεως·
<septuaginta.psalmi urn:cts:greekLit:tlg0527.tlg027.1st1K-grc1.122.4>	ἐπὶ πλεῖον ἐπληθύνθη ἡ ψυχὴ ἡμῶν· τὸ ὄνειδος τοῖς εὐθηνοῦσιν καὶ ἡ ἐξουδένωσις τοῖς ὑπερηφάνοις.
<septuaginta.psalmi urn:cts:greekLit:tlg0527.tlg027.1st1K-grc1.123.1>	Εί μὴ ὅτι Κύριος ἦν ἐν ἡμῖν, εἰπάτω δὴ Ἰσραήλ,
<septuaginta.psalmi urn:cts:greekLit:tlg0527.tlg027.1st1K-grc1.123.2>	εἰ μὴ ὅτι Κύριος ἦν ἐν ἡμῖν, ἐν τῷ ἐπαναστῆναι ἀνθρώπους ἐφʼ ἡμᾶς,
<septuaginta.psalmi urn:cts:greekLit:tlg0527.tlg027.1st1K-grc1.123.3>	ἄρα ζῶντας ἂν κατέπιον ἡμᾶς, ἐν τῷ ὀργισθῆναι τὸν θυμὸν αὐτῶν ἐφʼ ἡμᾶς.
<septuaginta.psalmi urn:cts:greekLit:tlg0527.tlg027.1st1K-grc1.123.4>	ἄρα τὸ ὕδωρ κατεπόντισεν ἡμᾶς, χείμαρρον διῆλθεν ἡ ψυχὴ ἡμῶν·
<septuaginta.psalmi urn:cts:greekLit:tlg0527.tlg027.1st1K-grc1.123.5>	ἄρα διῆλθεν ἡ ψυχὴ ἡμῶν τὸ ὕδωρ τὸ ἀνυπόστατον.
<septuaginta.psalmi urn:cts:greekLit:tlg0527.tlg027.1st1K-grc1.123.6>	εὐλογητὸς Κύριος ὃς οὐκ ἔδωκεν ἡμᾶς εἰς θήραν τοῖς ὀδοῦσιν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.123.7>	ἡ ψυχὴ ἡμῶν ὡς στρουθίον ἐρρύσθη ἐκ τῆς παγίδος τῶν θηρευόντων· ἡ παγὶς συνετερἴβη, καὶ ἡμεῖς ἐρύσθημεν.
<septuaginta.psalmi urn:cts:greekLit:tlg0527.tlg027.1st1K-grc1.123.8>	βοήθεια ἡμῶν ἐν ὀνόματι Κυρίου τοῦ ποιήσαντος τὸν οὐρανὸν καὶ τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.124.1>	Οἱ πεποιθότες ἐπὶ Κύριον ὡς ὄρος Σιῶν· οὐ σαλευθήσεται εἰς τὸν αἰῶνα ὁ κατοικῶν Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.124.2>	ὄρη κύκλῳ αὐτῆς, καὶ Κύριος κύκλῳ τοῦ λαοῦ αὐτοῦ ἀπὸ τοῦ νῦν καὶ ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.124.3>	ὅτι οὐκ ἀφήσει τὴν ῥάβδον τῶν ἁμαρτωλῶν ἐπὶ τὸν κλῆρον τῶν δικαίων. ὅπως ἂν μὴ ἐκτείνωσιν οἱ δίκαιοι ἐν ἀνομίᾳ χεῖρας αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.124.4>	ἀγάθυνον, Κύριε, τοῖς ἀγαθοῖς καὶ τοῖς εὐθέσι τῇ καρδίᾳ·
<septuaginta.psalmi urn:cts:greekLit:tlg0527.tlg027.1st1K-grc1.124.5>	τοὺς δὲ ἐκκλίνοντας εἰς τὰς στραγγαλιὰς ἀπάξει Κύριος μετὰ τῶν ἐργαζομένων τὴν ἀνομίαν. εἰρήνη ἐπὶ τὸν Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.125.1>	ᾨδὴ τῶν ἀναβαθμῶν. Ἐν τῷ ἐπιστρέψαι Κύριον τὴν αἰχμαλωσίαν Σιὼν ἐγενήθημεν ὡς παρακεκλημένοι.
<septuaginta.psalmi urn:cts:greekLit:tlg0527.tlg027.1st1K-grc1.125.2>	τότε ἐπλήσθη χαρᾶς τὸ στόμα ἡμῶν καὶ ἡ γλῶσσα ἡμῶν ἀγαλλιάσεως· τότε ἐροῦσιν ἐν τοῖς ἔθνεσιν Ἐμεγάλυνεν Κύριος τοῦ ποιῆσαι μετʼ αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.125.3>	ἐμεγάλυνεν Κύριος τοῦ ποιῆσαι μεθʼ ἡμῶν, ἐγενήθημεν εὐφραινόμενοι.
<septuaginta.psalmi urn:cts:greekLit:tlg0527.tlg027.1st1K-grc1.125.4>	ἐπίστρεψον, Κύριε. τὴν αἰχμαλωσίαν ἡμῶν ὡς ὁ χειμάρρους ἐν τῷ νότῳ.
<septuaginta.psalmi urn:cts:greekLit:tlg0527.tlg027.1st1K-grc1.125.5>	οἱ σπείροντες ἐν δάκρυσιν ἐν ἀγαλλιάσει θεριοῦσιν.
<septuaginta.psalmi urn:cts:greekLit:tlg0527.tlg027.1st1K-grc1.125.6>	πορευόμενοι ἐπορεύοντο, καὶ ἔκλαιον αἴροντες τὰ σπέρματα αὐτῶν· ἐρχόμενοι δὲ ἥξουσιν ἐυ ἀγαλλιάσει αἴροντες τὰ δράγματα αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.126.1>	Ἐὰν μὴ Κύριος οἰκοδομήσῃ οἶκον, εἰς μάτην ἐκοπίασαν οἱ οἰκοδομοῦντες αὐτόν· ἐὰν μὴ Κύριος φυλάξῃ πόλιν, εἰς μάτην ἠγρύπνησεν ὁ φυ- λάσσαων.
<septuaginta.psalmi urn:cts:greekLit:tlg0527.tlg027.1st1K-grc1.126.2>	εἰς μάτην ἐστὶν ὑμῖν τοῦ ὀρθρίζειν, ἐγείρεσθαι μετὰ τὸ καθῆσθαι, οἱ ἔσθοντες ἄρτον ὀδύνης, ὅταν δῷ τοῖς ἀγαπητοῖς αὐτοῦ ὕπνον.
<septuaginta.psalmi urn:cts:greekLit:tlg0527.tlg027.1st1K-grc1.126.3>	δοῦ ἡ κληρονομία Κυρίου υἱοί, ὁ μισθὸς τοῦ καρποῦ τῆς γαστρὸς αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.126.4>	ὡσεὶ βέλη ἐν χειρὶ δυνατοῦ, οὕτως οἱ υἱοὶ τῶν ἐκτετιναγμένων.
<septuaginta.psalmi urn:cts:greekLit:tlg0527.tlg027.1st1K-grc1.126.5>	μακάριος ὃς πληρώσει τὴν ἐπιθυρίαν αὐτοῦ ἐξ αὐτῶν· οὐ καταισχυνθήσεται, ὅταν λαλῶσι τοῖς ἐχθροῖς αὐτῶν ἐν πύλῃ.
<septuaginta.psalmi urn:cts:greekLit:tlg0527.tlg027.1st1K-grc1.127.1>	Μακάριοι πάντες οἱ φοβούμενοι τὸν κύριον, οἱ πορευόμενοι ἐν ταῖς ὁδοῖς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.127.2>	τοὺς καρποὺς τῶν πόνων. σου φάγεσαι, μακάριος εἶ καὶ καλῶς σοι ἔσται.
<septuaginta.psalmi urn:cts:greekLit:tlg0527.tlg027.1st1K-grc1.127.3>	ἡ γυνή σου ὡς ἄμπελος εὐθηνοῦσα ἐν τοῖς κλίτεσι τῆς οἰκίας οἱ υἱοί σου ὡς νεόφυτα ἐλαιῶν κύκλῳ τῆς τραπέζης σου. σου·
<septuaginta.psalmi urn:cts:greekLit:tlg0527.tlg027.1st1K-grc1.127.4>	ἰδοὺ οὕτως εὐλογηθήσεται ὁ ἄνθρωπος ὁ φοβούμενος τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.127.5>	εὐλογήσαι σε Κύριος ἐκ Σιών, καὶ ἴδοις τὰ ἀγαθὰ Ἰερουσαλὴμ πάσας τὰς ἡμέρας τῆς ζωῆς σου,
<septuaginta.psalmi urn:cts:greekLit:tlg0527.tlg027.1st1K-grc1.127.6>	καὶ ἴδοις υἱοὺς τῶν υἱῶν σου. εἰρήνη ἐπὶ τὸν Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.128.1>	Πλεονάκις ἐπολέμησάν με ἐκ νεότητός μου, εἰπάτω δὴ Ἰσραήλ·
<septuaginta.psalmi urn:cts:greekLit:tlg0527.tlg027.1st1K-grc1.128.2>	πλεονάκις ἐπολέμησάν με ἐκ νεότητός μου, καὶ γὰρ οὐκ ἠδυνήθησαν μοι.
<septuaginta.psalmi urn:cts:greekLit:tlg0527.tlg027.1st1K-grc1.128.3>	ἐπὶ τοῦ νώτου μου ἐτέκταινον οἱ ἁμαρτωλοί, ἀμάκρυναν τὴν ἀνομίαν αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.128.4>	Κύριος δίκαιος συνέκοψεν αὐχένα ἁμαρτωλῶν·
<septuaginta.psalmi urn:cts:greekLit:tlg0527.tlg027.1st1K-grc1.128.5>	αἰσχυνθήτωσαν καὶ ἀποστραφήτωσαν εἰς τὰ ὀπίσω πάντες οἱ μισοῦντες Σιών·
<septuaginta.psalmi urn:cts:greekLit:tlg0527.tlg027.1st1K-grc1.128.6>	γενηθήτωσαν ὡς χόρτος δωμάτων, ὃς πρὸ τοῦ ἐκσπασθῆναι ἐξηράνθη·
<septuaginta.psalmi urn:cts:greekLit:tlg0527.tlg027.1st1K-grc1.128.7>	οὗ οὐκ ἐπλήρωσεν τὴν χεῖρα αὐτοῦ ὁ θερίζων, καὶ τὸν κόλπον αὐτοῦ ὁ τὰ δράγματα συλλέγων·
<septuaginta.psalmi urn:cts:greekLit:tlg0527.tlg027.1st1K-grc1.128.8>	καὶ οὐκ εἶπαν οἱ παράγοντες Εὐλογία Κυρίου ἐφʼ ἡμᾶς, εὐλογήσομεν ὑμᾶς ἐν ὀνόματι Κυρίου.
<septuaginta.psalmi urn:cts:greekLit:tlg0527.tlg027.1st1K-grc1.129.1>	Ἐκ βαθέων ἐκέκραξά σε. Κύριε·
<septuaginta.psalmi urn:cts:greekLit:tlg0527.tlg027.1st1K-grc1.129.2>	Κύριε, εἰσάκουσον τῆς φωνῆς μου· γενηθήτω τὰ ὦτά σου προσέχοντα εἰς τὴν φωνὴν τῆς δεήσεώς μου.
<septuaginta.psalmi urn:cts:greekLit:tlg0527.tlg027.1st1K-grc1.129.3.4>	ὅτι παρὰ σοὶ ὁ ἱλασμός ἐστιν. ἕνεκεν τοῦ ὀνόματός σου
<septuaginta.psalmi urn:cts:greekLit:tlg0527.tlg027.1st1K-grc1.129.3.5>	ὑπέμεινα, Κύριε· ὑπέμεινεν ἡ ψυχή μου εἰς τὸν νόμον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.129.3.6>	ἤλπισεν ἡ ψυχή μου ἐπὶ τὸν κύριον
<septuaginta.psalmi urn:cts:greekLit:tlg0527.tlg027.1st1K-grc1.129.3.7>	ὅτι παρὰ τῷ κυρίῳ τὸ ἔλεος. καὶ πολλὴ παρ᾿ αὐτῷ λύτρωσις, ἀπὸ φυλακῆς πρωίας μέχρι νυκτός·
<septuaginta.psalmi urn:cts:greekLit:tlg0527.tlg027.1st1K-grc1.129.3.8>	καὶ αὐτὸς λυτρώσεται τὸν Ἰσραὴλ ἐκ πασῶν τῶν ἀνομιῶν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.130.1>	Κύριε. οὐχ ὑψώθη μου ἡ καρδία. οὐδὲ ἐμετεωρίσθησαν οἱ ὀφθαλμοί μου· οὐδὲ ἐπορεύθην ἐν μεγάλοις οὐδὲ ἐν θαυμασίοις ὑπέρ ἐμέ,
<septuaginta.psalmi urn:cts:greekLit:tlg0527.tlg027.1st1K-grc1.130.2>	εἰ μὴ ἐταπεινοφρόνουν. καὶ ὕψωσα τὴν ψυχὴν μου, ὡς τὸ ἀπογεγαλακτισμένον ἐπὶ τὴν μητέρα αὐτοῦ, ἕως ἀνταποδώσεις ἐπὶ ψυχὴν μου.
<septuaginta.psalmi urn:cts:greekLit:tlg0527.tlg027.1st1K-grc1.130.3>	ἐλπισάτω Ἰσραὴλ ἐπὶ τὸν κύριον ἀπὸ τοῦ νῦν καὶ ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.131.1>	Μνήσθητι, Κύριε, τοῦ Δαυεὶδ καὶ πάσης τῆς πρᾳύτητος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.131.2>	ὡς ὤμοσεν τῷ κυρίῳ, ηὔξατο τῷ θεῷ Ἰακώβ
<septuaginta.psalmi urn:cts:greekLit:tlg0527.tlg027.1st1K-grc1.131.3>	Εἰ εἰσελεύσομαι εἰς σκήνωμα οἴκου μου, εἰ ἀναβήσομαι ἐπὶ κλίνης στρωμνῆς μου,
<septuaginta.psalmi urn:cts:greekLit:tlg0527.tlg027.1st1K-grc1.131.4>	εἰ δώσω ὕπνον τοῖς ὀφθαλμοῖς μου καὶ τοῖς βλεφάροις μου νυσταγμὸν καὶ ἀναβήσομαι τοῖς κροτάφοις μου,
<septuaginta.psalmi urn:cts:greekLit:tlg0527.tlg027.1st1K-grc1.131.5>	ἕως οὗ εὕρω τόπον τῷ κυρίῳ, σκήνωμα τῷ θεῷ Ἰακώβ.
<septuaginta.psalmi urn:cts:greekLit:tlg0527.tlg027.1st1K-grc1.131.6>	ἰδοὺ ἠκούσαμεν αὐτὴν ἐν Ἐφραθά, εὕρομεν αὐτὴν ἐν ταῖς δασέσι τοῦ δρυμοῦ·
<septuaginta.psalmi urn:cts:greekLit:tlg0527.tlg027.1st1K-grc1.131.7>	εἰσελεύσομαι εἰς τὰ σκηνώματα αὐτοῦ, προσκυνήσομεν εἰς τὸν τόπον οὗ ἔστησαν οἱ πόδες αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.131.8>	ἀνάστηθι, Κύριε, εἰς τὴν ἀνάπαυσίν σου, σὺ καὶ ἡ κιβωτὸς τοῦ ἁγιάσματός σου·
<septuaginta.psalmi urn:cts:greekLit:tlg0527.tlg027.1st1K-grc1.131.9>	οἱ ἱερεῖς σου ἐνεδύσαντο δικαιοσύνην, καὶ οἱ ὅσιοί σου ἀγαλλιάσονται.
<septuaginta.psalmi urn:cts:greekLit:tlg0527.tlg027.1st1K-grc1.131.10>	ἕνεκεν Δαυεὶδ τοῦ δούλου σου, μὴ ἀποστρέψῃς τὸ πρόσωπον τοῦ χριστοῦ σου.
<septuaginta.psalmi urn:cts:greekLit:tlg0527.tlg027.1st1K-grc1.131.11>	ὤμοσεν Κύριος τῷ Δαυεὶδ ἀλήθειαν, καὶ οὐ μὴ ἀθετήσει αὐτήν Ἐκ καρποῦ τῆς κοιλίας σου θήσομαι ἐπὶ τὸν θρόνον σου.
<septuaginta.psalmi urn:cts:greekLit:tlg0527.tlg027.1st1K-grc1.131.12>	ἐὰν φυλάξωνται οἱ υἱοί σου τὴν διαθήκην μου, καὶ τὰ μαρτύριά μου ταῦτα ἃ διδάξω αὐτούς, καὶ οἱ υἱοὶ αὐτῶν ἕως αἰῶνος καθιοῦνται ἐπὶ τὸν θρόνον σου.
<septuaginta.psalmi urn:cts:greekLit:tlg0527.tlg027.1st1K-grc1.131.13>	ὅτι ἐξελέξατο Κύρμιος τὴν Σιών, ᾐρετίσατο αὐτὴν εἰς κατοικίαν ἑαυτῷ·
<septuaginta.psalmi urn:cts:greekLit:tlg0527.tlg027.1st1K-grc1.131.14>	αὕτη ἡ κατάπαυσίς μου εἰς αἰῶνα αἰῶνος· ὦδε κατοικήσω, ὅτι ᾐρετισάμην αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.131.15>	τὴν χήραν αὐτῆς εὐλογῶν εὐλογήσω, τοὺς πτωχοὺς αὐτῆς χορτάσω ἄρτων·
<septuaginta.psalmi urn:cts:greekLit:tlg0527.tlg027.1st1K-grc1.131.16>	τοὺς ἱερεῖς αὐτῆς ἐνδύσω σωτηρίαν, καὶ οἱ ὅσιοι αὐτῆς ἀγαλλιάσει ἀγαλλιάσονται.
<septuaginta.psalmi urn:cts:greekLit:tlg0527.tlg027.1st1K-grc1.131.17>	ἐκεῖ ἐξανατελῶ κέρας τῷ Δαυείδ, ἡτοίμασα λύχνον τῷ χριστῷ σου·
<septuaginta.psalmi urn:cts:greekLit:tlg0527.tlg027.1st1K-grc1.131.18>	τοὺς ἐχθροὺς αὐτοῦ ἐνδύσω αἰσχύνην, ἐπὶ δὲ αὐτὸν ἐξανθήσει τὸ ἁγίασμά μου.
<septuaginta.psalmi urn:cts:greekLit:tlg0527.tlg027.1st1K-grc1.132.1>	Ἰδοὺ δὴ τί καλὸν ἢ τί τερπνόν, ἡ τὸ κατοικεῖν ἀδελφοὺς ἐπὶ τὸ αὐτό;
<septuaginta.psalmi urn:cts:greekLit:tlg0527.tlg027.1st1K-grc1.132.2>	ὡς μύρον ἐπὶ κεφαλὴν τὸ καταβαῖνον ἐπὶ πώγωνα, τὸν πώγωνα τὸν Ἀαρών, τὸ καταβαῖνον ἐπὶ τὴν ᾤαν τοῦ ἐνδύματος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.132.3>	ὡς δρόσος Ἁερμὼν ἡ καταβαίνουσα ἐπὶ τὰ ὄρη Σιών· ὅτι ἐκεῖ ἐνετείλατο Κύριος τὴν εὐλογίαν καὶ ζωὴν ἕως τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.133.1>	Ἰδοὺ δὴ εὐλογεῖτε τὸν κύριον, πάντες οἱ δοῦλοι Κυρίου, οἱ ἑστῶτες ἐν αὐλαῖς οἴκου θεοῦ ἡμῶν·
<septuaginta.psalmi urn:cts:greekLit:tlg0527.tlg027.1st1K-grc1.133.2>	ἐν ταῖς νυξὶν ἐπάρατε χεῖρας ὑμῶν εἰς τὰ ἅγια, καὶ εὐλογεῖτε τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.133.3>	εὐλογήσει σε Κύριος ἐκ Σιῶν, ὁ ποιήσας τὸν οὐρανὸν καὶ τὴν γῆν.
<septuaginta.psalmi urn:cts:greekLit:tlg0527.tlg027.1st1K-grc1.134.1>	Αἰνεῖτε τὸ ὄνομα Κυρίου, αἰνεῖτε δοῦλοι Κύριον,
<septuaginta.psalmi urn:cts:greekLit:tlg0527.tlg027.1st1K-grc1.134.2>	οἱ ἑστῶτες ἐν οἴκῳ Κυρίου, ἐν αὐλαῖς οἴκου θεοῦ ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.134.3>	αἰνεῖτε τὸν κύριον, ὅτι ἀγαθὸς Κύριος· ψάλατε τῷ ὀνόματι αὐτοῦ, ὅτι καλόν·
<septuaginta.psalmi urn:cts:greekLit:tlg0527.tlg027.1st1K-grc1.134.4>	ὅτι τὸν Ἰακὼβ ἐξελέξατο ἑαυτῷ ὁ κύριος. Ἰσραὴλ εἰς περιουσιασμὸν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.134.5>	ὅτι ἔγνων ὅτι μέγας Κύριος, καὶ ὁ κύριος ἡμῶν παρὰ πάντας τοὺς θεούς·
<septuaginta.psalmi urn:cts:greekLit:tlg0527.tlg027.1st1K-grc1.134.6>	πάντα ὅσα ἠθέλησεν ἐποίησεν ὁ κύριος ἐν τῷ οὐρανῷ καὶ ἐν τῇ γῆ. ἐν ταῖς θαλάσσαις καὶ ἐν ταῖς ἀβύσσοις·
<septuaginta.psalmi urn:cts:greekLit:tlg0527.tlg027.1st1K-grc1.134.7>	ἀνάγων νεφέλας ἐξ ἐσχάτου γῆς, ἀστραπὰς εἰς ὑετὸν ἐποίησεν· ὁ ἐξάγων ἀνέμους ἐκ θησαυρῶν αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.134.8>	ὃς ἐπάταξεν τὰ πρωτότοκα Αἰγύπτου ἀπὸ ἀνθρώπου ἕως κτήνους·
<septuaginta.psalmi urn:cts:greekLit:tlg0527.tlg027.1st1K-grc1.134.9>	ἐξαπέστειλεν σημεῖα καὶ τέρατα ἐν μέσῳ σου, Αἴγυπτε, ἐν Φαραὼ καὶ ἐν πᾶσι τοῖς δούλοις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.134.10>	ἐπάταξεν ἔθνη πολλά, καὶ ἀπέκτεινεν βασιλεῖς κραταιούς,
<septuaginta.psalmi urn:cts:greekLit:tlg0527.tlg027.1st1K-grc1.134.11>	τὸν Σηὼν βασιλέα τῶν Ἀμορραίων, καὶ τὸν Ὢγ βασιλέα τῆς Βασάν, καὶ πάσας τὰς βασιλείας Χανάαν·
<septuaginta.psalmi urn:cts:greekLit:tlg0527.tlg027.1st1K-grc1.134.12>	καὶ ἔδωκεν τὴν γῆν αὐτῶν κληρονομίαν, κληρονομίαν Ἰσραὴλ δούλῳ αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.134.13>	Κύριε, τὸ ὄνομά σου εἰς τὸν αἰῶνα, Κύριε, τὸ μνημόσυνόν σου εἰς γενεὰν καὶ γενεάν.
<septuaginta.psalmi urn:cts:greekLit:tlg0527.tlg027.1st1K-grc1.134.14>	οἰκτείρει Κύριος τὸν λαὸν αὐτοῦ, καὶ ἐπὶ τοῖς δούλοις αὐτοῦ παρακληθήσεται.
<septuaginta.psalmi urn:cts:greekLit:tlg0527.tlg027.1st1K-grc1.134.15>	τὸ εἴδωλα τῶν ἐθνῶν ἀργύριον καὶ χρυσίον, ἔργα χειρῶν ἀνθρώπων;
<septuaginta.psalmi urn:cts:greekLit:tlg0527.tlg027.1st1K-grc1.134.16>	στόμα ἔχουσιν καὶ οὐ λαλοῦσιν, ὀφθαλμοὺς ἔχουσιν καὶ οὐκ ὄψονται·
<septuaginta.psalmi urn:cts:greekLit:tlg0527.tlg027.1st1K-grc1.134.17>	ὧτα ἔχουσιν καὶ οὐκ ἐνωτισθήσονται, οὐδέ γάρ ἐστιν πνεῦμα ἐν τῷ στόματι αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.134.18>	ὅμοιοι αὐτοῖς γένοιντο πάντες οἱ ποιοῦντες αὐτὰ καὶ πάντες οἱ πεποιθότες ἐν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.134.19>	οἶκος Ἰσραήλ, εὐλογήσατε τὸν κύριον, οἶκος Ἀαρόν, εὐλογήσατε τὸν κύριον·
<septuaginta.psalmi urn:cts:greekLit:tlg0527.tlg027.1st1K-grc1.134.20>	οἶκος Λευεί, εὐλογήσατε τὸν κύριον, οἱ φοβούμενοι τὸν κύριον, εὐλογήσατε τὸν κύριον.
<septuaginta.psalmi urn:cts:greekLit:tlg0527.tlg027.1st1K-grc1.134.21>	εὐλογητὸς Κύριος ἐκ Σιών, ὁ κατοικῶν Ἰερουσαλήμ.
<septuaginta.psalmi urn:cts:greekLit:tlg0527.tlg027.1st1K-grc1.135.1>	Ἐξομολογεῖσθε τῷ κυρίῳ, ὅτι χρηστός. ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.135.2>	ἐξομολογεῖσθε τῷ θεῷ τῶν θεῶν, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.135.3>	ἐξομολογεῖσθε τῷ κυρίῳ τῶν κυρίων, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.4>	τῷ ποιοῦντι θαυμάσια μεγάλα μόνῳ, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.5>	τῷ ποιήσαντι τοὺς οὐρανοὺς ἐν συνέσει, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.6>	τῷ στερεώσαντι τὴν γῆν ἐπὶ τὸ ὕδωρ, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.7>	τῷ ποιήσαντι φῶτα μεγάλα μόνῳ, ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.8>	τὸν ἥλιον εἰς ἐξουσίαν τῆς ἡμέρας. ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.9>	τὴν σελήνην καὶ τὰ ἄστρα εἰς ἐξουσίαν τῆς νυκτός, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.10>	τῷ πατάξαντι Αἴγυπτον σὺν τοῖς πρωτοτόκοις αὐτῶν, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.11>	καὶ ἐξαγαγόντι Ἰσραὴλ ἐκ μέσου αὐτῶν, ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.12>	ἐν χειρὶ κραταιᾷ καὶ ἐν βραχίονι ὑψηλῷ, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.13>	τῷ καταδιελόντι τὴν ἐρυθρὰν θάλασσαν εἰς διαιρέσεις, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.14>	καὶ διαγαγόντι τὸν Ἰσραὴλ ἐν μέσῳ αὐτῆς, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.15>	καὶ ἐκτινάξαντι Φαραὼ καὶ τὴν δύναμιν αὐτοῦ εἰς θάλασσαν ἐρυθράν, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.16>	τῷ διαγαγόντι τὸν λαὸν αὐτοῦ ἐν ἐρήμῳ, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.17>	τῷ πατάξαντι βασιλεῖς μεγάλους, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.18>	καὶ ἀποκτείναντι βασιλεῖς κραταιούς, ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.19>	τὸν Σηῶν βασιλέα τῶν Ἀμορραίων, ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.20>	καὶ τὸν Ὤγ βασιλέα τῆς Βασάν, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.21>	καὶ δόντι τὴν γῆν αὐτῶν κληρονομίαν, ὅτι εἰς τὸν αἰῶνα τὸ ἔλεος αὐτοῦ,
<septuaginta.psalmi urn:cts:greekLit:tlg0527.tlg027.1st1K-grc1.135.22>	κληρονομίαν Ἰσραὴλ δούλῳ αὐτοῦ, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.135.24>	καὶ ἐλυτρώσατο ἡμᾶς ἐκ χειρὸς ἐχθρῶν ἡμῶν, ὅτι εἰς τὸν αἰῶνα τὸ ἔλεος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.135.25>	ὁ διδοὺς τροφὴν πάσῃ σαρκί, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.135.26>	ἐξομολογεῖσθε τῷ κυρίῳ τοῦ οὐρανοῦ, ὅτι εἰς τὸν αἰῶνα τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.136.1>	Ἐπὶ τῶν ποταμῶν Βαβυλῶνος ἐκεῖ ἐκαθίσαμεν, καὶ ἐκλαύσαμεν ἐν τῷ μνησθῆναι ἡμᾶς τῆς Σιών·
<septuaginta.psalmi urn:cts:greekLit:tlg0527.tlg027.1st1K-grc1.136.2>	ἐπὶ ταῖς ἰτέαις ἐν μέσῳ αὐτῆς ἐκρεμάσαμεν τὰ ὄργανα ἡμῶν.
<septuaginta.psalmi urn:cts:greekLit:tlg0527.tlg027.1st1K-grc1.136.3>	ὅτι ἐκεῖ ἠρώτησαν ἡμᾶς οἱ αἰχμαλωτεύσαντες ἡμᾶς λόγους ᾠδῶν, καὶ οἰ ἀπαγαγόντες ἡμᾶς Ὑμνήσατε ἡμῖν ἐκ τῶν ᾠδῶν Σιών.
<septuaginta.psalmi urn:cts:greekLit:tlg0527.tlg027.1st1K-grc1.136.4>	πῶς ᾄσωμεν τὴν ᾠδὴν Κυρίου ἐπὶ γῆς ἀλλοτρίας;
<septuaginta.psalmi urn:cts:greekLit:tlg0527.tlg027.1st1K-grc1.136.5>	ἐὰν ἐπλάθωμαί σου, Ἰερουσαλήμ, ἐπιλησθείη ἡ δεξιά μου·
<septuaginta.psalmi urn:cts:greekLit:tlg0527.tlg027.1st1K-grc1.136.6>	κολληθείη ἡ γλῶσσά μου τῷ λάρυγγί μου, ἐὰν μή σου μνησθῶ, ἐὰν μὴ προανατάξωμαι τὴν Ἰερουσαλὴμ ἐν ἀρχῇ τῆς εὐφροσύνης μου.
<septuaginta.psalmi urn:cts:greekLit:tlg0527.tlg027.1st1K-grc1.136.7>	μνήσθητι, Κύριε, τῶν υἱῶν Ἐδὼμ τὴν ἡμέραν Ἰερουσαλήμ, τῶν λεγόντων Ἐκκενοῦτε, ἐκκενοῦτε, ἕως ὁ θεμέλιος ἐν αὐτῇ.
<septuaginta.psalmi urn:cts:greekLit:tlg0527.tlg027.1st1K-grc1.136.8>	θυγάτηρ Βαβυλῶνος ἡ ταλαίπωρος, μακάριος ὃς ἀνταποδώσει σοι τὸ ἀνταπόδομά σου ἀνταπέδωκας ἡμῖν·
<septuaginta.psalmi urn:cts:greekLit:tlg0527.tlg027.1st1K-grc1.136.9>	μακάριος ὃς κρατήσει καὶ ἐδαφιεῖ τὰ νήπιά σου πρὸς τὴν πέτραν,
<septuaginta.psalmi urn:cts:greekLit:tlg0527.tlg027.1st1K-grc1.137.1>	Ἐξομολογήσομαί σοι, Κύριε, ἐν ὅλῃ καρδίᾳ μου. ὅτι ἤκουσας τὰ ῥήματα τοῦ στόματός μου· καὶ ἐναντίον ἀγγέλων ψαλῶ σοι.
<septuaginta.psalmi urn:cts:greekLit:tlg0527.tlg027.1st1K-grc1.137.2>	προσκυνήσω πρὸς ναὸν ἅγιόν σου, καὶ ἐξομολογήσομαι τῷ ὀνόματί σου ἐπὶ τῷ ἐλέει σου καὶ τῇ ἀληθείᾳ σου, ὅτι ἐμεγάλυνας ἐπὶ πᾶν ὄνομα τὸ ἅγιόν σου.
<septuaginta.psalmi urn:cts:greekLit:tlg0527.tlg027.1st1K-grc1.137.3>	ἐν ᾗ ἂν ἡμέρᾳ ἐπικαλέσωμαι, ταχὺ ἐπάκουσόν μου· πολυωρήσεις με ἐν ψυχῇ μου ἐν δυνάμει πολλῇ.
<septuaginta.psalmi urn:cts:greekLit:tlg0527.tlg027.1st1K-grc1.137.4>	ἐξομολογησάσθωσάν σοι, Κύριε, πάντες οἱ βασιλεῖς τῆς γῆς, ὅτι ἤκουσαν πάντα τὰ ῥήματα τοῦ στόματός σου·
<septuaginta.psalmi urn:cts:greekLit:tlg0527.tlg027.1st1K-grc1.137.5>	καὶ ᾀσάτωσαν ἐν ταῖς ὁδοῖς Κυρίου, ὅτι ἡ δόξα Κυρίου μεγάλη·
<septuaginta.psalmi urn:cts:greekLit:tlg0527.tlg027.1st1K-grc1.137.6>	ὅτι ὑψηλὸς Κύριος, καὶ τὰ ταπεινὰ ἐφορᾷ, §καὶ τὰ ὑψηλὰ ἀπὸ μακρόθεν γινώσκει.
<septuaginta.psalmi urn:cts:greekLit:tlg0527.tlg027.1st1K-grc1.137.7>	ἐὰν πορευθῶ ἐν μέσῳ θλίψεως, ζήσεις με· ἐπʼ ὀργὴν ἐχθρῶν ἐξέτεινας χεῖράς μου. καὶ ἔσωσέν με ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.137.8>	Κύριε, ἀνταποδώσεις ὑπέρ ἐμοῦ Κύριε, τὸ ἔλεός σου εἰς τὸν αἰῶνα, Κύριε, τὰ ἔργα τῶν χειρῶν σου μὴ παρῇς.
<septuaginta.psalmi urn:cts:greekLit:tlg0527.tlg027.1st1K-grc1.138.1>	Κύριε, ἐδοκίμασάς με καὶ ἔγνως με·
<septuaginta.psalmi urn:cts:greekLit:tlg0527.tlg027.1st1K-grc1.138.2>	σὺ ἔγνως τὴν καθέδραν μου καὶ τὴν ἔγερσίν μου. σὺ συνῆκας πάντας τοὺς διαλογισμούς μου ἀπὸ μακρόθεν·
<septuaginta.psalmi urn:cts:greekLit:tlg0527.tlg027.1st1K-grc1.138.3>	τὴν τρίβον μου καὶ τὴν σχοῖνόν μου ἐξιχνίασας, καὶ πάσας τὰς ὁδοὺς μου πρόιδες,
<septuaginta.psalmi urn:cts:greekLit:tlg0527.tlg027.1st1K-grc1.138.4>	ὅτι οὐκ ἔστιν λόγος ἄδικος ἐν γλώσσῃ μουυ· ἰδού, Κύριε, σὺ ἔγνως πάντα
<septuaginta.psalmi urn:cts:greekLit:tlg0527.tlg027.1st1K-grc1.138.5>	τὰ ἔσχατα καὶ τὰ ἀρχαῖα· σὺ ἔπλασάς με καὶ ἔθηκας ἐπʼ ἐμὲ τὴν χεῖρά σου.
<septuaginta.psalmi urn:cts:greekLit:tlg0527.tlg027.1st1K-grc1.138.6>	ἐθαυμαστώθη ἡ γνῶσίς σου ἐξ ἐμοῦ· ἐκραταιώθη, οὐ μὴ δύνωμαι πρὸς αὐτήν.
<septuaginta.psalmi urn:cts:greekLit:tlg0527.tlg027.1st1K-grc1.138.7>	ποῦ πορευθῶ ἀπὸ τοῦ πνεύματός σου; καὶ ἀπὸ τοῦ προσώπου σου ποῦ φύγω;
<septuaginta.psalmi urn:cts:greekLit:tlg0527.tlg027.1st1K-grc1.138.8>	ἐὰν ἀναβῶ εἰς τὸν οὐρανόν, σύ εἶ ἐκεῖ· ἐὰν καταβῶ εἰς τὸν ᾄδην, πάρει·
<septuaginta.psalmi urn:cts:greekLit:tlg0527.tlg027.1st1K-grc1.138.9>	ἐὰν ἀναλάβω τὰς πτέρυγάς μου κατʼ ὀρθὸν καὶ κατασκηνώσω εἰς τὰ ἔσχατα τῆς θαλάσσης,
<septuaginta.psalmi urn:cts:greekLit:tlg0527.tlg027.1st1K-grc1.138.10>	καὶ γὰρ ἐκεῖ ἡ χείρ σου ὁδηγήσει με, καὶ καθέξει με ἡ δεξιά σου.
<septuaginta.psalmi urn:cts:greekLit:tlg0527.tlg027.1st1K-grc1.138.11>	καὶ εἶπα Ἄρα σκότος καταπατήσει με, καὶ νὺξ φωτισμὸς ἐν τῇ τρυφῇ μου·
<septuaginta.psalmi urn:cts:greekLit:tlg0527.tlg027.1st1K-grc1.138.12>	ὡς τὸ σκέτος αὐτῆς, οὕτως καὶ τὸ φῶς αὐτῆς.
<septuaginta.psalmi urn:cts:greekLit:tlg0527.tlg027.1st1K-grc1.138.13>	ὅτι σὺ ἐκτήσω τοὺς νεφρούς μου, Κύριε, ἀντελάβου μου ἐκ γαστρὸς μητρός μου.
<septuaginta.psalmi urn:cts:greekLit:tlg0527.tlg027.1st1K-grc1.138.14>	ἐξομολογήσομαί σοι, ὅτι φοβερῶς ἐθαυμαστώθης· θαυμάσια τὰ ἔργα σου, καὶ ἡ ψυχὴ μου γινώσκει σφόδρα.
<septuaginta.psalmi urn:cts:greekLit:tlg0527.tlg027.1st1K-grc1.138.15>	οὐκ ἐκρύβη τὸ ὀστοῦν μου ἀπὸ σοῦ ὃ ἐποίησας ἐν κρυφῇ, καὶ ἡ ὑπόστασίς μου ἐν τοῖς κατωτάτω τῆς γῆς·
<septuaginta.psalmi urn:cts:greekLit:tlg0527.tlg027.1st1K-grc1.138.16>	τὸ ἀκατέργαστόν σου εἴδοσαν οἱ ὀφθαλμοί μου, καὶ ἐπὶ τὸ βιβλίον σου πάντες γραφήσονται· ἡμέρας πλασθήσονται, καὶ οὐδεὶς ἐν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.138.17>	ἐμοὶ δὲ λίαν ἐτιμήθησαν οἱ φίλοι σου, ὁ θεός· λίαν ἐκραταιώθησαν αἱ ἀρχαὶ αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.138.18>	ἐξαριθμήσομαι αὐτοὺς καὶ ὑπέρ ἄμμον πληθυνθήσονται· ἐξηγέρθην, καὶ ἔτι εἰμὶ μετὰ σοῦ.
<septuaginta.psalmi urn:cts:greekLit:tlg0527.tlg027.1st1K-grc1.138.19>	ἐὸν ἀποκτείνῃς ἁμαρτωλούς, ὁ θεός· ἄνδρες αἱμάτων, ἐκκλίνατε ἀπʼ ἐμοῦ.
<septuaginta.psalmi urn:cts:greekLit:tlg0527.tlg027.1st1K-grc1.138.20>	ὅτι ἔρεις εἰς διαλογισμόν· λήμψονται εἰς ματαιότητα τὰς πόλεις σου.
<septuaginta.psalmi urn:cts:greekLit:tlg0527.tlg027.1st1K-grc1.138.21>	οὐχὶ τοὺς μισοῦντάς σε, Κύριε, ἐμίσησα, καὶ ἐπὶ τοῖς ἐχθροῖς σου ἐξετηκόμην;
<septuaginta.psalmi urn:cts:greekLit:tlg0527.tlg027.1st1K-grc1.138.22>	χέλειον μῖσος ἐμίσουν αὐτούς, εἰς ἐχθροὺς ἐγένοντό μοι.
<septuaginta.psalmi urn:cts:greekLit:tlg0527.tlg027.1st1K-grc1.138.23>	δοκίμασόν με, ὁ θεός, καὶ γνῶθι τὴν καρδίαν μου· ἔτασόν με καὶ γνῶθι τὰς τρίβους μου·
<septuaginta.psalmi urn:cts:greekLit:tlg0527.tlg027.1st1K-grc1.138.24>	καὶ ἴδε εἰ ἴδες ἀνομίας ἐν ἐμοί, καὶ ὁδήγησόν με ἐν ὁδῷ αἰωνίᾳ.
<septuaginta.psalmi urn:cts:greekLit:tlg0527.tlg027.1st1K-grc1.139.1>	Εἰς τὸ τέλος· τῷ Δαυεὶδ ψαλμός.
<septuaginta.psalmi urn:cts:greekLit:tlg0527.tlg027.1st1K-grc1.139.2>	Ἐξελοῦ με, Κύριε, ἐξ ἀνθρώπου πονηροῦ, ἀπὸ ἀνδρὸς ἀδίκου ῥῦσαί με.
<septuaginta.psalmi urn:cts:greekLit:tlg0527.tlg027.1st1K-grc1.139.3>	οἵταες ἐλογίσαντο ἀδικίας ἐν καρδίᾳ, ὅλην τὴν ἡμέραν παρετάσσοντο πολέμους·
<septuaginta.psalmi urn:cts:greekLit:tlg0527.tlg027.1st1K-grc1.139.4>	ἠκόνησαν γλῶσσαν αὐτῶν ῶσεὶ ὄφεως, ἰὸς ἀσπίδων ὑπὸ τὰ χείλη αὐτῶν. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.139.5>	φύλαξόν με, Κύριε, ἐκ χειρὸς ἁμαρτωλοῦ, ἀπὸ ἀνθρώπων ἀδίκων ἐξελοῦ με. οἵτινες ἐλογίσαντο ὑποσκελίσαι τὰ διαβήματά μου·
<septuaginta.psalmi urn:cts:greekLit:tlg0527.tlg027.1st1K-grc1.139.6>	ἔκρυψαν ὑπερήφανοι παγίδα μοι. καὶ σχοινία διέτειναν, παγίδας τοῖς ποσίν μου· ἐχόμενα τρίβου σκάνδαλον ἔθεντό μοι. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.139.7>	εἶπα τῷ κυρίῳ Φεός μου εἶ ού· ἐνώτισαι, Κύριε, τὴν φωνὴν τῆς δεήσεως μου.
<septuaginta.psalmi urn:cts:greekLit:tlg0527.tlg027.1st1K-grc1.139.8>	Κύριε κύριε, δύναμις τῆς σωτηρίας μου, ἐπεσκίασας ἐπὶ τὴν κεφαλήν μου ἐν ἡμέρᾳ πολέμου.
<septuaginta.psalmi urn:cts:greekLit:tlg0527.tlg027.1st1K-grc1.139.9>	μὴ παραδῷς με, Κύριε, ἀπὸ τῆς ἐπιθυμίας μου ἁμαρτωλῷ· διελργίσαντο κατʼ ἐμοῦ, μὴ ἐγκαταλίπῃς με, μὴ ποτε ὑψωθῶσιν. διάψαλμα·
<septuaginta.psalmi urn:cts:greekLit:tlg0527.tlg027.1st1K-grc1.139.10>	ἡ κεφαλὴ τοῦ κυκλώματος αὐτῶν, κόπος τῶν χειλέων αὐτῶν καλύψει αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.139.11>	πεσοῦνται ἐπʼ αὐτοὺς ἄνθρακες πυρὸς ἐπὶ τῆς γῆς. καὶ καταβαλεῖς αὐτούς. ἐν ταλαιπωρίαις οὐ μὴ ὑποστῶσιν·
<septuaginta.psalmi urn:cts:greekLit:tlg0527.tlg027.1st1K-grc1.139.12>	ἄυδρα ἄδικον κακὰ θηρεύσει εἰς καταφθοράν.
<septuaginta.psalmi urn:cts:greekLit:tlg0527.tlg027.1st1K-grc1.139.13>	ἔγνων ὅτι ποιήσει Κύριος τὴν κρίσιν τοῦ πτωχοῦ καὶ τὴν δίκην τῶν πενήτων.
<septuaginta.psalmi urn:cts:greekLit:tlg0527.tlg027.1st1K-grc1.139.14>	πλὴν δίκαιοι ἐξομολογήσονται τῷ ὀνόματί σου, καὶ κατοικήσουσιν εὐθεῖς ἐν τῷ προσώπῳ σου.
<septuaginta.psalmi urn:cts:greekLit:tlg0527.tlg027.1st1K-grc1.140.1>	Κύριε, πρὸς σέ ἐκέκραξα, εἰσάκουσόν μου· πρόσχες τῇ φωνῇ τῆς δεήσεως μου ἐν τῷ κεκραγέναι με πρὸς σέ.
<septuaginta.psalmi urn:cts:greekLit:tlg0527.tlg027.1st1K-grc1.140.2>	κατευθυνθήτω ἡ προσευχή μου ὡς θυμίαμα ἐνώπιόν σου, ἔπαρσις τῶν χειρῶν μου θυσία ἑσπερινῄ.
<septuaginta.psalmi urn:cts:greekLit:tlg0527.tlg027.1st1K-grc1.140.3>	θοῦ, Κύριε, φυλακὴν τῷ στόματί μου, καὶ θύραν περιοχῆς περὶ τὰ χείλη μου.
<septuaginta.psalmi urn:cts:greekLit:tlg0527.tlg027.1st1K-grc1.140.4>	μὴ ἐκκλίνῃς τὴν καρδίαν μου εἰς λόγους πονηρίας, τοῦ προφασίζεσθαι προφάσεις ἐν ἁμαρτίαις, σὺν ἀνθρώποις ἐργαζομένοις ἀνομίαν, καὶ οὐ μὴ συνδοιάσω μετὰ τῶν ἐκλεκτῶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.140.5>	παιδεύσει με δίκαιος ἑν ἐλέει καὶ ἐλέγξει με, ἔλαιον δὲ ἁμαρτωλοῦ μὴ λιπανάτω τὴν κεφαλήν μου· ὅτι ἔτι καὶ ἔτι ἡ προσευχή μου ἐν ταῖς εὐδοκίαις αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.140.6>	κατεπόθησαν ἐχόμενα πέτρας οἱ κραταιοὶ αὐτῶν· ἀκούσονται τὰ ῥήματά μου, ὅτι ἠδυνήσησαν.
<septuaginta.psalmi urn:cts:greekLit:tlg0527.tlg027.1st1K-grc1.140.7>	ὡσεὶ πάχος γῆς διερράγη ἐπὶ τῆς γῆς, διεσκορπίσθη τὰ ὀστᾶ ἡμῶν παρὰ τὸν ᾅδην.
<septuaginta.psalmi urn:cts:greekLit:tlg0527.tlg027.1st1K-grc1.140.8>	ὅτι πρὸς σέ, Κύριε κύριε, οἱ ὀφθαλμοί μου, ἐπὶ σὲ ἤλπισα, μὴ ἀντανέλῃς τὴν ψυχήν μου·
<septuaginta.psalmi urn:cts:greekLit:tlg0527.tlg027.1st1K-grc1.140.9>	φύλαξόν με ἀπὸ παγίδος ἧς συνεστήσαντό μοι, καὶ ἀπὸ σκανδάλων τῶν ἐργαζομένων τὴν ἀνομίαν.
<septuaginta.psalmi urn:cts:greekLit:tlg0527.tlg027.1st1K-grc1.140.10>	πεσοῦνται ἐν ἀμφιβλήστρῳ αὐτοῦ ἁμαρτωλοί· κατὰ μόνας εἰμὶ ἐγὼ ἕως οὗ ἂν παρέλθω.
<septuaginta.psalmi urn:cts:greekLit:tlg0527.tlg027.1st1K-grc1.141.1>	Συνέσεως τῷ Δαυεὶδ ἐν τῷ εἶναι αὺτὸν ἐν τῷ
<septuaginta.psalmi urn:cts:greekLit:tlg0527.tlg027.1st1K-grc1.141.2>	Φμνῇ μου πρὸς Κύριον ἐκέκραξα, φωνῇ μου πρὸς Κύριον ἐδεήθην.
<septuaginta.psalmi urn:cts:greekLit:tlg0527.tlg027.1st1K-grc1.141.3>	ἐκχεῶ ἐναντίον αὐτοῦ τὴν δέησίν μου, τὴν θλίψια μου ἐνώπιον αὐτοῦ ἀπαγγελῶ.
<septuaginta.psalmi urn:cts:greekLit:tlg0527.tlg027.1st1K-grc1.141.4>	ἐν τῷ ἐκλείπειν ἐξ ἐμοῦ τὸ πνεῦμά μου, καὶ σὺ ἔγνως τὰς τρίβους μου· ἐν ὁδῷ ταύτῃ ᾗ ἐπορευόμην ἔκρυψάν μοι παγίδα.
<septuaginta.psalmi urn:cts:greekLit:tlg0527.tlg027.1st1K-grc1.141.5>	κατενόουν εἰς τὰ δεξιὰ καὶ ἐπέβλεπον, ὅτι οὐκ ἦν ὁ ἐπιγινώσκων με· ἀπώλετο φυγὴ ἀπʼ ἐμοῦ, καὶ οὐκ ἔστιν ὁ ἐκζητῶν τὴν ψυχήν μοσ.
<septuaginta.psalmi urn:cts:greekLit:tlg0527.tlg027.1st1K-grc1.141.6>	πρὸς σέ, Κύρω, ἐκέκραξα, καὶ εἶπα Σὺ εἶ ἡ ἐλπίς μου, μερίς μου ἐν γῇ ζώντων.
<septuaginta.psalmi urn:cts:greekLit:tlg0527.tlg027.1st1K-grc1.141.7>	πρόσχες πρὸς τὴν δέησίν μου, ὅτι ἐταπεινώθην σφόδρα· ῥῦσαί με ἐκ τῶν καταδιωκόντων με, ὅτι ἐκραταιώθησαν ὑπὲρ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.141.8>	ἐξάγαγε ἐκ φυλακῆς τὴν ψυχήτ μου. τοῦ ἐξομολογήσασθαι τῷ ὀνόματί σου, Κύριε· ἐμὲ ὑτνομενοῦσιν δίκαιοι ἕως οὗ ἀνταποδῷς μοι.
<septuaginta.psalmi urn:cts:greekLit:tlg0527.tlg027.1st1K-grc1.142.1>	Κύριε, εἰσάκουσον τῆς προσευχῆς μου, ἐνὼτισαι τὴν δέησίν μου ἐν τῇ ἀληθείᾳ σου, ἐπάκουσόν μου ἐν τῇ δικαιοσύνῃ σου·
<septuaginta.psalmi urn:cts:greekLit:tlg0527.tlg027.1st1K-grc1.142.2>	καὶ μὴ εἰσέλθῃς εἰς κρίσιν μετὰ τοῦ δούλου σου, ὅτι οὐ δικαιωθήσεται ἐνώπιόν σου πᾶς ζῶν.
<septuaginta.psalmi urn:cts:greekLit:tlg0527.tlg027.1st1K-grc1.142.3>	ἐταπείνωσεν εἰς τὴν γῆν τὴν ζωήν μου· ἐκάθισέν με ἐν σκοτεινοῖς ὡς νεκροὺς αἰῶνος·
<septuaginta.psalmi urn:cts:greekLit:tlg0527.tlg027.1st1K-grc1.142.4>	καὶ ἠκηδίασεν ἐπʼ ἐμὲ τὸ πνεῦμά μου, ἐν ἐμοὶ ἐταράχθη ἡ καρδία μου.
<septuaginta.psalmi urn:cts:greekLit:tlg0527.tlg027.1st1K-grc1.142.5>	ἐμνήσθην ἡμερῶν ἀρχαίων, καὶ ἐμελέτησα ἐν πᾶσι τοῖς ἔργοις σου, ἐν ποιήμασιν τῶν χειρῶν σου ἐμελέτων.
<septuaginta.psalmi urn:cts:greekLit:tlg0527.tlg027.1st1K-grc1.142.6>	διεπέτασα τὰς χεῖράς μου πρὸς σέ, ἡ ψυχὴ μου ὡς γῆ ἄνυδρός σοι. διάψαλμα.
<septuaginta.psalmi urn:cts:greekLit:tlg0527.tlg027.1st1K-grc1.142.7>	ταχὺ εἰσάκουσόν μου, Κύριε, ἐξέλιπεν τὸ πνεῦμά μου· μὴ ἀποστρέψῃς τὸ πρόσωπόν σου ἀπʼ ἐμοῦ, καὶ ὁμοιωθήσομαι τοῖς καταβαίνουσιν εἰς λάκκον.
<septuaginta.psalmi urn:cts:greekLit:tlg0527.tlg027.1st1K-grc1.142.8>	ἀκουστὸν ποίησόν μοι τὸ πρωὶ τὸ ἔλεός σου, ὅτι ἐπὶ σοὶ ἤλπισα· γνώρισόν μοι, Κύριε, ὁδὸν ἐν ᾗ πορεύσομαι, ὅτι πρὸς σέ ἦρα τὴν ψυχήν μου.
<septuaginta.psalmi urn:cts:greekLit:tlg0527.tlg027.1st1K-grc1.142.9>	ἐξελοῦ με ἐκ τῶν ἐχθρῶν μου, Κύριε. ὅτι πρὸς σέ κατέφυγον.
<septuaginta.psalmi urn:cts:greekLit:tlg0527.tlg027.1st1K-grc1.142.10>	δίδαξον με τοῦ ποιεῖν τὸ θέλημά σου, ὅτι θεός μου εἶ σύ· τὸ πνεῦμά σου τὸ ἅγιον ὁδηγήσει με ἐν τῇ εὐθεία.
<septuaginta.psalmi urn:cts:greekLit:tlg0527.tlg027.1st1K-grc1.142.11>	ἕνεκα τοῦ ὀνόματός σου, Κύριε, ζήσεις με ἐν τῇ δικαιοσύνῃ σου, ἐξάξεις ἐκ θλίψεως τὴν ψυχὴν μου·
<septuaginta.psalmi urn:cts:greekLit:tlg0527.tlg027.1st1K-grc1.142.12>	καὶ ἐν τῷ ἐλέει σου ἐξολεθρεύσεις τοὺς ἐχθρούς μου, καὶ ἀπολεῖς πάντας τοὺς θλίβοντας τὴν ψυχήν μου· ὅτι δοῦλός σού εἰμι ἐγώ.
<septuaginta.psalmi urn:cts:greekLit:tlg0527.tlg027.1st1K-grc1.143.1>	Εὐλογητὸς Κύριος ὁ θεός μου, ὁ διδάσκων τὰς χεῖράς μου εἰς παράταξιν, τοὺς δακτύλους μου εἰς πόλεμον·
<septuaginta.psalmi urn:cts:greekLit:tlg0527.tlg027.1st1K-grc1.143.2>	ἔλεός μου καὶ καταφυγὴ μου. ἀντιλήμπτωρ μου καὶ ῥύστης μου, ὑπερασπιστής μου καὶ ἐπʼ αὐτῷ ἤλπισα, ὁ ὑποτάσσων τὸν λαόν μου ὑπʼ ἐμέ.
<septuaginta.psalmi urn:cts:greekLit:tlg0527.tlg027.1st1K-grc1.143.3>	Κύριε, τί ἐστιν ἄνθρωπος ὅτι ἐγνώσθης αὐτῷ, ἢ υἱὸς ἀνθρώπου ὅτι λογίζῃ αὐτόν;
<septuaginta.psalmi urn:cts:greekLit:tlg0527.tlg027.1st1K-grc1.143.4>	ἄνθρωπος ματαιότητι ὡμοιώθη, αἱ ἡμέραι αὐτοῦ ὡσεὶ σκιὰ παράγουσιν.
<septuaginta.psalmi urn:cts:greekLit:tlg0527.tlg027.1st1K-grc1.143.5>	Κύριε, κλῖνον οὐρανούς σου καὶ κατάβηθι, ἅψαι τῶν ὀρέων καὶ καπνισθήσονται·
<septuaginta.psalmi urn:cts:greekLit:tlg0527.tlg027.1st1K-grc1.143.6>	ἄστραψον ἀστραπὴν καὶ σκορπιεῖς αὐτούς, ἐξαπόστειλον τὰ βέλη σου καὶ συνταράξεις αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.143.7>	ἐξαπόστειλον τὴν χεῖρά σου ἐξ ὕψους, ἐξελοῦ με καὶ ῥῦσαι με ἐξ ὑδάτων πολλῶν, ἐκ χειρὸς υἱῶν ἀλλοτρίων,
<septuaginta.psalmi urn:cts:greekLit:tlg0527.tlg027.1st1K-grc1.143.8>	ὧν τὸ στόμα ἐλάλησεν ματαιότητα, καὶ ἡ δεξιὰ αὐτῶν δεξιὰ ἀδικίας.
<septuaginta.psalmi urn:cts:greekLit:tlg0527.tlg027.1st1K-grc1.143.9>	ὁ θεός, ᾠδὴν καινὴν ᾄσομαί σοι. ἐν ψαλτηρίῳ δεκαχόρδῳ ψαλῶ σοι.
<septuaginta.psalmi urn:cts:greekLit:tlg0527.tlg027.1st1K-grc1.143.10>	τῷ διδόντι τὴν σωτηρίαν τοῖς βασιλεῦσιν, τῷ λυτρουμένῳ Δαυεὶδ τὸν δοῦλον αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.143.11>	ἐκ ῥομφαίας πονηρᾶς ¹¹ῥῦσαί με, καὶ ἐξελοῦ με ἐκ χειρὸς υἱῶν ἀλλοτρίων, ὧν τὸ στόμα ἐλάλησεν ματαιότητα, καὶ ἡ δεξιὰ αὐτῶν δεξιὰ ἀδικίας·
<septuaginta.psalmi urn:cts:greekLit:tlg0527.tlg027.1st1K-grc1.143.12>	ὧν οἱ υἱοὶ ὡς νεόφυτα ἡδρυμμένα ἐν τῇ νεότητι αὐτῶν, αἱ θυγατέρες αὐτῶν κεκαλλωπισμέναι, περικεκοσμημέναι ὡς ὁμοίαμα ναοῦ·
<septuaginta.psalmi urn:cts:greekLit:tlg0527.tlg027.1st1K-grc1.143.13>	τὰ ταμεῖα αὐτῶν πλήρη, ἐξερευγόμενα ἐκ τούτου εἰς τοῦτο· τὰ πρόβατα αὐτῶν πολυτόκα, πληθύνοντα ἐν ταῖς ἐξόδοις αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.143.14>	οἱ βόες αὐτῶν παχεῖς· οὐκ ἔστιν κατάπτωμα φραγμοῦ οὐδὲ διέξοδος οὐδὲ κραυγὴ ἐν ταῖς ἐπαύλεσιν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.143.15>	ἐμακάρισαν τὸν λαὸν ᾧ ταῦτά ἐστιν, μακάριος ὁ λαὸς οὗ Κύριος ὁ θεὸς αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.144.1>	Ὑψώσω σε, ὁ θεός μου ὁ βασιλεύς μου, καὶ εὐλογήσω τὸ ὄνομά σου εἰς τὸν αἰῶνα καὶ εἰς τὸν αἰῶνα τοῦ αἰῶνος·
<septuaginta.psalmi urn:cts:greekLit:tlg0527.tlg027.1st1K-grc1.144.2>	καθʼ ἑκάστην ἡμέραν εὐλογήσω σε, καὶ αἰνέσω τὸ ὄνομά σου.
<septuaginta.psalmi urn:cts:greekLit:tlg0527.tlg027.1st1K-grc1.144.3>	μέγας ὁ κύριος καὶ αἰνετὸς σφόδρα, καὶ τῆς μεγαλωσύνης αὐτοῦ οὐκ ἔστιν πέρας.
<septuaginta.psalmi urn:cts:greekLit:tlg0527.tlg027.1st1K-grc1.144.4>	γενεὰ καὶ γενεὰ ἐπαινέσει τὰ ἔργα σου, καὶ τὴν δύναμίν σου ἀπαγγελοῦσιαν·
<septuaginta.psalmi urn:cts:greekLit:tlg0527.tlg027.1st1K-grc1.144.5>	καὶ τὴν μεγαλοπρέπειαν τῆς δόξης τῆς ἁγιωσύνης σου λαλήσουσιν, καὶ τὰ θαυμάσιά σου διηγήσονται·
<septuaginta.psalmi urn:cts:greekLit:tlg0527.tlg027.1st1K-grc1.144.6>	καὶ τὴν δύναμιν τῶν φοβερῶν σου ἐροῦσιν. καὶ τὴν μεγαλωσύνην σου, διηγήσομαι αὐτὴν, καὶ τὴν δυναστείαν σου λαλήσουσιν.
<septuaginta.psalmi urn:cts:greekLit:tlg0527.tlg027.1st1K-grc1.144.7>	μνήμην τοῦ πλήθους τῆς χρηστότητός σου ἐξερεύξονται. καὶ τῇ δικαιοσύνῃ σου ἀγαλλιάσονται.
<septuaginta.psalmi urn:cts:greekLit:tlg0527.tlg027.1st1K-grc1.144.8>	οἰκτίρμων καὶ ἐλεήμων ὁ κύριος, μακρόθυμος καὶ πολυέλεος·
<septuaginta.psalmi urn:cts:greekLit:tlg0527.tlg027.1st1K-grc1.144.9>	χρηστὸς Κύριος τοῖς ὑπομένουσιν, καὶ οἱ οἰκτειρμοὶ αὐτοῦ ἐπὶ πάντα τὰ ἔργα αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.144.10>	ἐξομολογησάσθωσάν σοι, Κύριε, πάντα τὰ ἔργα σου, καὶ οἱ ὅσιοἰ σου εὐλογησάτωσάν σε·
<septuaginta.psalmi urn:cts:greekLit:tlg0527.tlg027.1st1K-grc1.144.11>	δόξαν τῆς βασιλείας σου ἐροῦσιν, καὶ τὴν δυναστείαν σου λαλήσουσιν,
<septuaginta.psalmi urn:cts:greekLit:tlg0527.tlg027.1st1K-grc1.144.12>	τοῦ γνωρίσαι τοῖς υἱοῖς τῶν ἀνθρώπων τὴν δυναστείαν σου καὶ τὴν δόξαν τῆς μεγαλοπρεπείας τῆς βασιλείας σου.
<septuaginta.psalmi urn:cts:greekLit:tlg0527.tlg027.1st1K-grc1.144.13>	ἡ βασιλεία σου βασιλεία πάντων τῶν αἰώνων, καὶ ἡ δεσποτία σου ἐν πάσῃ γενεᾷ καὶ γενεᾷ.
<septuaginta.psalmi urn:cts:greekLit:tlg0527.tlg027.1st1K-grc1.144.14>	πιστὸς Κύριος ἐν τοῖς λόγοις αὐτοῦ, καὶ ὅσιος ἐν πᾶσι τοῖς ἔργοις αὐτοῦ· ὑποστηρίζει Κύριος πάντας τοὺς καταπίπτοντας, καὶ ἀνορθοῖ πάντας τοὺς κατερραγμένους.
<septuaginta.psalmi urn:cts:greekLit:tlg0527.tlg027.1st1K-grc1.144.15>	οἱ ὀφθαλμοὶ πάντων εἰς σε ἐλπίζουσιν, καὶ σὺ δίδως τὴν τροφὴν αὐτῶν ἐν εὐκαιρίᾳ·
<septuaginta.psalmi urn:cts:greekLit:tlg0527.tlg027.1st1K-grc1.144.16>	ἀνοίγεις σὺ τὰς χεῖράς σου, καὶ ἐμπιπλᾷς πᾶν ζῶον εὐδοκίας.
<septuaginta.psalmi urn:cts:greekLit:tlg0527.tlg027.1st1K-grc1.144.17>	δίκαιος Κύριος ἐν πάσαις ταῖς ὁδοῖς αὐτοῦ, καὶ ὅσιος ἐν πᾶσιν τοῖς ἔργοις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.144.18>	ἐγγὺς Κύριος πᾶσιν τοῖς ἐπικαλουμένοις αὐτόν, πᾶσι τοῖς ἐπικαλουμένοις αὐτὸυ ἐν ἀληθεία·
<septuaginta.psalmi urn:cts:greekLit:tlg0527.tlg027.1st1K-grc1.144.19>	θέλημα τῶν φοβουμένων αὐτὸν ποιήσει, καὶ τῆς δεήσεως αὐτῶν ἐπακούσεται καὶ σώσει αὐτούς.
<septuaginta.psalmi urn:cts:greekLit:tlg0527.tlg027.1st1K-grc1.144.20>	φυλάσσει Κύριος πάντας τοὺς ἀγαπῶντας αὐτόν, καὶ πάντας τοὺς ἁμαρτωλοὺς ἐξολεθρεύσει.
<septuaginta.psalmi urn:cts:greekLit:tlg0527.tlg027.1st1K-grc1.144.21>	αἴνεσιν Κυρίου λαλήσει τὸ στόμα μου, καὶ εὐλογείτω πᾶσα σὰρξ τὸ ὄνομα τὸ ἅγιον αὐτοῦ εἰς τὸν αἰῶνα καὶ εἰς τὸν αἰῶνα τοῦ αἰῶνος.
<septuaginta.psalmi urn:cts:greekLit:tlg0527.tlg027.1st1K-grc1.145.1>	Aἴνει, ἡ ψυχὴ μου, τὸν κύριον·
<septuaginta.psalmi urn:cts:greekLit:tlg0527.tlg027.1st1K-grc1.145.2>	αἰὰέσω Κύριον ἐν ζωῇ μου, ψαλῶ τῷ θεῷ μου ἕως ὑπάρχω.
<septuaginta.psalmi urn:cts:greekLit:tlg0527.tlg027.1st1K-grc1.145.3>	μὴ πεποίθατε ἐπʼ ἄρχοντας καὶ ἐφʼ υἱοὺς ἀνθρώπων, οἷς οὐκ ἔστιν σωτηρία·
<septuaginta.psalmi urn:cts:greekLit:tlg0527.tlg027.1st1K-grc1.145.4>	ἐξελεύσεται τὸ πνεῦμα αὐτοῦ καὶ ἐπιστρέψει εἰς τὴν γῆν αὐτοῦ· ἐν ἐκείνῃ τῇ ἡμέρᾳ ἀπολοῦνται πάντες οἱ διαλογισμοὶ αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.145.5>	μακάριος οὗ ὁ θεὸς Ἰακὼβ βοηθός, ἡ ἐλπὶς αὐτοῦ ἐπὶ Κύριον τὸν θεὸν αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.145.6>	τὸν ποιήσαντα τὸν οὐρανὸν καὶ τὴν γῆν, τὴν θάλασσαν καὶ πάντα τὰ ἐν αὐτοῖς· τὸν φυλάσσοντα ἀλήθειαν εἰς τὸν αἰῶνα,
<septuaginta.psalmi urn:cts:greekLit:tlg0527.tlg027.1st1K-grc1.145.7>	ποιοῦντα κρίμα τοῖς ἀδικουμένοις, διδόντα τροφὴν τοῖς πεινῶσιν. Κύριος λύει πεπεδημένους·
<septuaginta.psalmi urn:cts:greekLit:tlg0527.tlg027.1st1K-grc1.145.8>	Κύρος ἀνορθοῖ κατερραγμένους· Κύριος σοφοῖ τυφλούς· Κύριος ἀγαπᾷ δικαίους·
<septuaginta.psalmi urn:cts:greekLit:tlg0527.tlg027.1st1K-grc1.145.9>	Κύριος φυλάσσει τοὺς προσηλύτους, ὀρφανὸν καὶ χήραν ἀναλήμψεται, καὶ ὁδὸν ἁμαρτωλῶν ἀφανιεῖ.
<septuaginta.psalmi urn:cts:greekLit:tlg0527.tlg027.1st1K-grc1.145.10>	βασιλεύσει Κύριος εἰς τὸν αἰῶνα, ὁ θεός σου, Σιών, εἰς γενεὰν καὶ γενεάν.
<septuaginta.psalmi urn:cts:greekLit:tlg0527.tlg027.1st1K-grc1.146.1>	Αἰνεῖτε τὸν κύριον, ὅτι ἀγαθὸν ψαλμός· τῷ θεῷ ἡμῶν ἡδυνθείη αἴνεσις.
<septuaginta.psalmi urn:cts:greekLit:tlg0527.tlg027.1st1K-grc1.146.2>	οἰκοδομῶν Ἰερουσαλήμ ὁ κύριος, καὶ τὰς διασπορὰς τοῦ Ἰσραὴλ ἐπισυνάξει·
<septuaginta.psalmi urn:cts:greekLit:tlg0527.tlg027.1st1K-grc1.146.3>	ὁ ἰώμενος τοὺς συντετριμμένους τὴν καρδίαν, καὶ δεσμεύων τὰ συντρίμματα αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.146.4>	ὁ ἀριθμῶν πλήθη ἄστρων. καὶ πᾶσιν αὐτοῖς ὀνόματα καλῶν.
<septuaginta.psalmi urn:cts:greekLit:tlg0527.tlg027.1st1K-grc1.146.5>	μέγας ὁ κύριος ἡμῶν. καὶ μεγάλη ἡ ἰσχὺς αὐτοῦ, καὶ τῆς συνέσεως αὐτοῦ οὐκ ἔστιν ἀριθμός.
<septuaginta.psalmi urn:cts:greekLit:tlg0527.tlg027.1st1K-grc1.146.6>	ἀναλαμβάνων πρᾳεῖς ὁ κύριος, ταπεινῶν δὲ ἁμαρτωλοὺς ἕως τῆς γῆς.
<septuaginta.psalmi urn:cts:greekLit:tlg0527.tlg027.1st1K-grc1.146.7>	ἐξάρξατε τῷ κυρίῳ ἐν ἐξομολογήσει. ψάλατε τῷ θεῷ ἡμῶν ἐν κιθάρᾳ.
<septuaginta.psalmi urn:cts:greekLit:tlg0527.tlg027.1st1K-grc1.146.8>	τῷ περιβάλλοντι τὸν οὐρανὸν ἐν νεφέλαις, τῷ ἐτοιμάζοντι τῇ γῇ ὑετόν, τῷ ἐξανατέλλοντι ἐν ὄρεσι χόρτον καὶ χλόην τῇ δουλείᾳ τῶν ἀνθρώπων,
<septuaginta.psalmi urn:cts:greekLit:tlg0527.tlg027.1st1K-grc1.146.9>	καὶ διδόντι τοῖς κτήνεσι τροφὴν αὐτῶν καὶ τοῖς νοσοῖς τῶν κοράκων τοῖς ἐπικαλουμένοις αὐτόν.
<septuaginta.psalmi urn:cts:greekLit:tlg0527.tlg027.1st1K-grc1.146.10>	οὐκ ἐν τῆ δυναστείᾳ τοῦ ἵππου θελήσει, οὐδὲ ἐν ταῖς κνήμαις τοῦ ἀνδρὸς εὐδοκεῖ·
<septuaginta.psalmi urn:cts:greekLit:tlg0527.tlg027.1st1K-grc1.146.11>	εὐδοκεῖ Κύριος ἐν τοῖς φοβουμένοις αὐτὸν καὶ ἐν πᾶσιν τοῖς ἐλπίζουσιν ἐπὶ τὸ ἔλεος αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.147.1>	Ἐπαίνει, Ἰερουσαλήμ, τὸν κύριον, αὔει τὸν θεόν σου, Σειών·
<septuaginta.psalmi urn:cts:greekLit:tlg0527.tlg027.1st1K-grc1.147.2>	ὅτι ἐνίσχυσεν τοὺς μοχλοὺς τῶν πυλῶν σου, εὐλόγησεν τοὺς υἱούς σου ἐν σοί.
<septuaginta.psalmi urn:cts:greekLit:tlg0527.tlg027.1st1K-grc1.147.3>	ὁ τιθεὶς τὰ ὅριά σου εἰρήνην, καὶ στέαρ πυροῦ ἐμπιπλῶν σε·
<septuaginta.psalmi urn:cts:greekLit:tlg0527.tlg027.1st1K-grc1.147.4>	ὁ ἀποστέλλων τὸ λόγιον αὐτοῦ τῇ γῆ, ἕως τάχους δραμεῖται ὁ λόγος αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.147.5>	τοῦ διδόντος χιόνα ὡσεὶ ἔριον, ὁμίχλην ὡσεὶ σποδὸν πάσσοντος·
<septuaginta.psalmi urn:cts:greekLit:tlg0527.tlg027.1st1K-grc1.147.6>	βάλλοντος κρύσταλλον αὐτοῦ ὡσεὶ ψωμούς, κατὰ πρόσωπον ψύχους αὐτοῦ τίς ὑποστήσεται;
<septuaginta.psalmi urn:cts:greekLit:tlg0527.tlg027.1st1K-grc1.147.7>	ἀποστελεῖ τὸν λόγον αὐτοῦ καὶ τήξει αὐτά· πνεύσει τὸ πνεῦμα αὐτοῦ, καὶ ῥυήσεται ὕδατα.
<septuaginta.psalmi urn:cts:greekLit:tlg0527.tlg027.1st1K-grc1.147.8>	ἀπαγγέλλων τὸν λόγον αὐτοῦ τῷ Ἰακώβ, δικαιώματα καὶ κρίματα αὐτοῦ τῷ Ἰσραήλ.
<septuaginta.psalmi urn:cts:greekLit:tlg0527.tlg027.1st1K-grc1.147.9>	οὐκ ἐποίησεν οὕτως παντὶ ἔθνει, καὶ τὰ κρίματα αὐτοῦ οὐκ ἐδήλωσεν αὐτοῖς.
<septuaginta.psalmi urn:cts:greekLit:tlg0527.tlg027.1st1K-grc1.148.1>	Αἰνεῖτε τὸν κύριον ἐκ τῶν οὐρανῶν, αἰνεῖτε αὐτὸν ἐν τοῖς ὑψίστοις.
<septuaginta.psalmi urn:cts:greekLit:tlg0527.tlg027.1st1K-grc1.148.2>	αἰνεῖτε αὐτόν, πάντες οἱ ἄγελοι αὐτοῦ· αἰνεῖτε αὐτόν, πᾶσαι αἱ δυνάμεις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.148.3>	αφωῖτε αὐτόν, ἥλιος καὶ σελήνη· αἰνεῖτε αὐτόν, πάντα τὰ ἄστρα καὶ τὸ φῶς.
<septuaginta.psalmi urn:cts:greekLit:tlg0527.tlg027.1st1K-grc1.148.4>	αἰοτεῖτε αὐτόν, οἱ οὐρανοὶ τῶν οὐρανῶν,
<septuaginta.psalmi urn:cts:greekLit:tlg0527.tlg027.1st1K-grc1.148.5>	αγεσάτωσαν τὸ ὄνομα Κυρίου· καὶ τὸ ὕδωρ τὸ ὑπεράνω τῶν οὐρανῶν. ὅτι αὐτὸς εἶπεν καὶ ἐγενήθησαν, αὐτὸς ἐνετείλατο καὶ ἐκτίσθησαν.
<septuaginta.psalmi urn:cts:greekLit:tlg0527.tlg027.1st1K-grc1.148.6>	ἔστησεν αὐτὰ εἰς τὸν αἰῶνα καὶ εἰς τὸν αἰῶνα τοῦ αἰῶνος· πρόσταγμα ἔθετο, καὶ οὐ παρελεύσεται.
<septuaginta.psalmi urn:cts:greekLit:tlg0527.tlg027.1st1K-grc1.148.7>	αἰνεῖτε τὸν κύριον ἐκ τῆς γῆς, δράκοντες καὶ πᾶσαι ἄβυσσοι·
<septuaginta.psalmi urn:cts:greekLit:tlg0527.tlg027.1st1K-grc1.148.8>	πῦρ, χάλαζα. χάν. κρύσταλλος. πνεῦμα καταιγίδος, τὰ ποιοῦντα τὸν λόγον αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.148.9>	τὰ ὄρη καὶ πάντες βουνοί, ξύλα καρποφόρα καὶ πᾶσαι κέδροι·
<septuaginta.psalmi urn:cts:greekLit:tlg0527.tlg027.1st1K-grc1.148.10>	τὰ θηρία καὶ πάντα τὰ κτήνη, ἐρπετὰ καὶ πετεινὰ πτερωτά·
<septuaginta.psalmi urn:cts:greekLit:tlg0527.tlg027.1st1K-grc1.148.11>	βασιλεῖς τῆς γῆς καὶ πάντες λαοί, ἄρχοντες καὶ πάντες κριταὶ γῆς·
<septuaginta.psalmi urn:cts:greekLit:tlg0527.tlg027.1st1K-grc1.148.12>	νεανίσκοι καὶ παρθένοι, πρεσβῦται μετὰ νεωτέρων·
<septuaginta.psalmi urn:cts:greekLit:tlg0527.tlg027.1st1K-grc1.148.13>	αἰνεσάτωσαν τὸ ὄνομα Κυρίου, ὅτι ὑψώθη τὸ ὄνομα αὐτοῦ μόνου, ἡ ἐξομολόγησις αὐτοῦ ἐπὶ γῆς καὶ οὐρανοῦ·
<septuaginta.psalmi urn:cts:greekLit:tlg0527.tlg027.1st1K-grc1.148.14>	καὶ ὑψώσει κέρας λαοῦ αὐτοῦ, τοῖς υἱοῖς Ἰσραήλ, λαῷ ἐγγίζοντι αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.149.1>	ᾌσατε τῷ κυρίῳ ᾆσμα καινόν, ἡ αἴνεσις αὐτοῦ ἐν ἐκκλησίᾳ ὁσίων.
<septuaginta.psalmi urn:cts:greekLit:tlg0527.tlg027.1st1K-grc1.149.2>	εὐφρανθήτω Ἰσραὴλ ἐπὶ τῷ ποιήσαντι αὐτόν, καὶ υἱοὶ Σειὼν ἀγαλλιάσθωσαν ἐπὶ τῷ βασιλεῖ αὐτῶν·
<septuaginta.psalmi urn:cts:greekLit:tlg0527.tlg027.1st1K-grc1.149.3>	αἰνεσάτωσαν τὸ ὄνομα αὐτοῦ ἐν χορῷ, ἐν τυμπάνῳ καὶ ψαλτηρίῳ ψαλάτωσαν αὐτῷ.
<septuaginta.psalmi urn:cts:greekLit:tlg0527.tlg027.1st1K-grc1.149.4>	ὅτι εὐδοκεῖ Κύριος ἐν λαῷ αὐτοῦ, καὶ ὑψώσει πρᾳεῖς ἐν σωτηρίᾳ.
<septuaginta.psalmi urn:cts:greekLit:tlg0527.tlg027.1st1K-grc1.149.5>	καυχήσονται ὅσιοι ἐν δόξῃ, καὶ ἀγαλλιάσονται ἐπὶ τῶν κοιτῶν αὐτῶν.
<septuaginta.psalmi urn:cts:greekLit:tlg0527.tlg027.1st1K-grc1.149.6>	αἱ ὑψώσεις τοῦ θεοῦ ἐν λάρυγγι αὐτῶν, καὶ ῥομφαὶαι δίστομοι ἐν ταῖς χερσὶν αὐτῶν,
<septuaginta.psalmi urn:cts:greekLit:tlg0527.tlg027.1st1K-grc1.149.7>	τοῦ ποιῆσαι ἐκδίκησιν ἐν τοῖς ἔθνεσιν, ἐλεγμοὺς ἐν τοῖς λαοῖς,
<septuaginta.psalmi urn:cts:greekLit:tlg0527.tlg027.1st1K-grc1.149.8>	τοῦ δῆσαι τοὺς βασιλεῖς αὐτῶν ἐν πέδαις καὶ τοὺς ἐνδόξους αὐτῶν ἐν χειροπέδαις σιδηραῖς,
<septuaginta.psalmi urn:cts:greekLit:tlg0527.tlg027.1st1K-grc1.149.9>	ποῦ ποιῆσαι ἐν αὐτοῖς κρίμα ἔνγραπτον· δόξα αὕτη ἐστὶν πᾶσι τοῖς ὁσίοις αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.150.1>	Αἰνεῖτε τὸν θεὸν ἐν τοῖς ἁγίοις αὐτοῦ, αἰνεῖτε αὐτὸν ἐν στερεώματι δυνάμεως αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.150.2>	αἰνεῖτε αὐτὸν ἐπὶ ταῖς δυναστείαις αὐτοῦ, αἰνεῖτε αὐτὸν κατὰ τὸ πλῆθος τῆς μεγαλωσύνης αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.150.3>	αἰνεῖτε αὐτὸν ἐν ἤχῳ σάλπιγγος, αἰνεῖτε αὐτὸν ἐν ψαλτηρίῳ καὶ κιθάρᾳ·
<septuaginta.psalmi urn:cts:greekLit:tlg0527.tlg027.1st1K-grc1.150.4>	αἰνεῖτε αὐτὸν ἐν τυμπάνῳ καὶ χορῷ, αἰνεῖτε αὐτὸν ἐν χορδαῖς καὶ ὀργάνῳ·
<septuaginta.psalmi urn:cts:greekLit:tlg0527.tlg027.1st1K-grc1.150.5>	αἰνεῖτε αὐτὸν ἐν κυμβάλοις εὐήχοις, αἰνεῖτε αὐτὸν ἐν κυμβάλοις ἀλαλαγμοῦ.
<septuaginta.psalmi urn:cts:greekLit:tlg0527.tlg027.1st1K-grc1.150.6>	τᾶσα πνοὴ αἰνεσάτω τὸν κύριον. ἁλληλουιά.
<septuaginta.psalmi urn:cts:greekLit:tlg0527.tlg027.1st1K-grc1.151.1>	Μικρὸς ἤμην ἐν τοῖς ἀδελφοῖς μου. καὶ νεώτερος ἐν τῷ οἴκῳ τοῦ πατρός μου· ἐποίμαινον τὰ πρόβατα τοῦ πατρός μου.
<septuaginta.psalmi urn:cts:greekLit:tlg0527.tlg027.1st1K-grc1.151.2>	αἱ χεῖρές μου ἐποίησαν 'ὄργανον, οἱ δάκτυλοί μου ἥρμοσαν ψαλτήριον.
<septuaginta.psalmi urn:cts:greekLit:tlg0527.tlg027.1st1K-grc1.151.3>	καὶ τίς ἀναγγελεῖ τῷ κυρίῳ μου; αὐτὸς Κύριος, αὐτὸς εἰσακούει.
<septuaginta.psalmi urn:cts:greekLit:tlg0527.tlg027.1st1K-grc1.151.4>	αὐτὸς ἐξαπέστειλεν τὸν ἄγγελον αὐτοῦ, καὶ ἤρέν με ἐκ τῶν προβάτων τοῦ πατρός μου, καὶ ἔχρισέν με ἐν τῷ ἐλαίῳ τῆς χρίσεως αὐτοῦ.
<septuaginta.psalmi urn:cts:greekLit:tlg0527.tlg027.1st1K-grc1.151.5>	οἱ ἀδελφοί μου καλοὶ καὶ μεγάλοι, καὶ οὐκ εὐδόκησεν ἐν αὐτοῖς Κύριος.
<septuaginta.psalmi urn:cts:greekLit:tlg0527.tlg027.1st1K-grc1.151.6>	ἐξῆλθον εἰς συνάντησιν τῷ ἀλλοφύλῳ, καὶ ἐπικατηράσατό με ἐν τοῖς εἰδώλοις αὐτοῦ·
<septuaginta.psalmi urn:cts:greekLit:tlg0527.tlg027.1st1K-grc1.151.7>	ἐγὼ δὲ σπασάμενος τὴν παρʼ αὐτοῦ μάχαιραν ἀπεκεφάλισα αὐτόν, καὶ ἤρα ὄνειδος ἐξ υἱῶν Ἰσραήλ.