<euripides.fragmenta urn:cts:greekLit:tlg0006.tlg020.1st1K-grc1.1>	ποίαν σε φῶμεν γαῖαν ἐκλελοιπότα πόλει ξενοῦσθαι τῇδε; τίς πάτρας ὅρος; τίς ἔσθ’ ὁ φύσας; τοῦ κεκήρυξαι πατρός;
<euripides.fragmenta urn:cts:greekLit:tlg0006.tlg020.1st1K-grc1.2>	τί σε μάτηρ ἐν δεκάτᾳ τόκου ὠνόμαζεν;
<euripides.fragmenta urn:cts:greekLit:tlg0006.tlg020.1st1K-grc1.3>	δειλῶν γυναῖκες δεσποτῶν θρασύστομοι.
<euripides.fragmenta urn:cts:greekLit:tlg0006.tlg020.1st1K-grc1.4>	πέφυκε γάρ πως παισὶ πολέμιον γυνὴ τοῖς πρόσθεν ἡ ζυγεῖσα δευτέρῳ πατρί.
<euripides.fragmenta urn:cts:greekLit:tlg0006.tlg020.1st1K-grc1.5>	εἰ μὴ καθέξεις γλῶσσαν, ἔσται σοι κακά.
<euripides.fragmenta urn:cts:greekLit:tlg0006.tlg020.1st1K-grc1.6>	τί γὰρ πατρῴας ἀνδρὶ φίλτερον χθονός;
<euripides.fragmenta urn:cts:greekLit:tlg0006.tlg020.1st1K-grc1.7>	κρεῖσσον δὲ πλούτου καὶ βαθυσπόρου χθονὸς ἀνδρῶν δικαίων κἀγαθῶν ὁμιλίαι.
<euripides.fragmenta urn:cts:greekLit:tlg0006.tlg020.1st1K-grc1.8>	ἀνδρὸς ὑπ’ ἐσθλοῦ καὶ τυραννεῖσθαι καλόν.
<euripides.fragmenta urn:cts:greekLit:tlg0006.tlg020.1st1K-grc1.9>	ἦ που κρεῖσσον τῆς εὐγενίας τὸ καλῶς πράσσειν.
<euripides.fragmenta urn:cts:greekLit:tlg0006.tlg020.1st1K-grc1.10>	κατθανεῖν δ’ ὀφείλεται καὶ τῷ κατ’ οἴκους ἐκτὸς ἡμένῳ πόνων.
<euripides.fragmenta urn:cts:greekLit:tlg0006.tlg020.1st1K-grc1.11>	ἔστι καὶ πταίσαντ’ ἀρετὰν ἀποδείξασθαι θανάτῳ.
<euripides.fragmenta urn:cts:greekLit:tlg0006.tlg020.1st1K-grc1.12>	Πάνακτος
<euripides.fragmenta urn:cts:greekLit:tlg0006.tlg020.1st1K-grc1.13>	ἀντραῖος
<euripides.fragmenta urn:cts:greekLit:tlg0006.tlg020.1st1K-grc1.14>	Ἕλλην γάρ, ὡς λέγουσι, γίγνεται Διός, τοῦ δ’ Αἴολος παῖς, Αἰόλου δὲ Σίσυφος Ἀθάμας τε Κρηθεύς θ’ ὅς τ’ ἐπ’ Ἀλφειοῦ ῥοαῖς θεοῦ μανεὶς ἔρριψε Σαλμωνεὺς φλόγα.
<euripides.fragmenta urn:cts:greekLit:tlg0006.tlg020.1st1K-grc1.15>	ἴδοιμι δ’ αὐτῶν ἔκγον’ ἄρσεν’ ἀρσένων· πρῶτον μὲν εἶδος ἄξιον τυραννίδος· πλείστη γὰρ ἀρετὴ τοῦθ’ ὑπάρχον ἐν βίῳ, τὴν ἀξίωσιν τῶν καλῶν τὸ σῶμ’ ἔχειν.
<euripides.fragmenta urn:cts:greekLit:tlg0006.tlg020.1st1K-grc1.16>	λαμπροὶ δ’ ἐν αἰχμαῖς Ἄρεος ἔν τε συλλόγοις, μή μοι τὰ κομψὰ ποικίλοι γενοίατο, ἀλλ’ ὧν πόλει δεῖ μεγάλα βουλεύοντες εὖ.
<euripides.fragmenta urn:cts:greekLit:tlg0006.tlg020.1st1K-grc1.17>	ἆρ’ ἔτυμον φάτιν ἔγνων, Αἴολε, σ’ εὐνάζειν τέκνα φίλτατα;
<euripides.fragmenta urn:cts:greekLit:tlg0006.tlg020.1st1K-grc1.18>	δοξάσαι ἔστι, κόραι· τὸ δ’ ἐτήτυμον οὐκ ἔχω εἰπεῖν.
<euripides.fragmenta urn:cts:greekLit:tlg0006.tlg020.1st1K-grc1.19>	τί δ’ αἰσχρὸν ἢν μὴ τοῖσι χρωμένοις δοκῇ;
<euripides.fragmenta urn:cts:greekLit:tlg0006.tlg020.1st1K-grc1.20>	μὴ πλοῦτον εἴπῃς· οὐχὶ θαυμάζω θεόν, ὃν χὡ κάκιστος ῥᾳδίως ἐκτήσατο.
<euripides.fragmenta urn:cts:greekLit:tlg0006.tlg020.1st1K-grc1.21>	δοκεῖτ’ ἂν οἰκεῖν γαῖαν, εἰ πένης ἅπας λαὸς πολιτεύοιτο πλουσίων ἄτερ; οὐκ ἂν γένοιτο χωρὶς ἐσθλὰ καὶ κακά, ἀλλ’ ἔστι τις σύγκρασις, ὥστ’ ἔχειν καλῶς. ἃ μὴ γὰρ ἔστι τῷ πένητι πλούσιος δίδωσ’· ἃ δ’ οἱ πλουτοῦντες οὐ κεκτήμεθα, τοῖσιν πένησι χρώμενοι τιμώμεθα.
<euripides.fragmenta urn:cts:greekLit:tlg0006.tlg020.1st1K-grc1.22>	τὴν δ’ εὐγένειαν πρὸς θεῶν μή μοι λέγε, ἐν χρήμασιν τόδ’ ἐστί, μὴ γαυροῦ, πάτερ· κύκλῳ γὰρ ἕρπει· τῷ μὲν ἔσθ’, ὃ δ’ οὐκ ἔχει· κοινοῖσι δ’ αὐτοῖς χρώμεθ’· ᾧ δ’ ἂν ἐν δόμοις χρόνον συνοικῇ πλεῖστον, οὗτος εὐγενής.
<euripides.fragmenta urn:cts:greekLit:tlg0006.tlg020.1st1K-grc1.23>	ἀλλ’ ἢ τὸ γῆρας τὴν Κύπριν χαίρειν ἐᾷ, ἥ τ’ Ἀφροδίτη τοῖς γέρουσιν ἄχθεται.
<euripides.fragmenta urn:cts:greekLit:tlg0006.tlg020.1st1K-grc1.24>	κακὸν γυναῖκα πρὸς νέαν ζεῦξαι νέον· μακρὰ γὰρ ἰσχὺς μᾶλλον ἀρσένων μένει, θήλεια δ’ ἥβη θᾶσσον ἐκλείπει δέμας.
<euripides.fragmenta urn:cts:greekLit:tlg0006.tlg020.1st1K-grc1.25>	φεῦ φεῦ, παλαιὸς αἶνος ὡς καλῶς ἔχει· γέροντες οὐδέν ἐσμεν ἄλλο πλὴν ψόφος καὶ σχῆμ’, ὀνείρων δ’ ἕρπομεν μιμήματα· νοῦς δ’ οὐκ ἔνεστιν, οἰόμεσθα δ’ εὖ φρονεῖν.
<euripides.fragmenta urn:cts:greekLit:tlg0006.tlg020.1st1K-grc1.26>	τῇ δ’ Ἀφροδίτῃ πόλλ’ ἔνεστι ποικίλα· τέρπει τε γὰρ μάλιστα καὶ λυπεῖ βροτούς. τύχοιμι δ’ αὐτῆς ἡνίκ’ ἐστὶν εὐμενής.
<euripides.fragmenta urn:cts:greekLit:tlg0006.tlg020.1st1K-grc1.27>	ἡ βραχύ τοι σθένος ἀνέρος· ἀλλὰ ποικιλίᾳ πραπίδων δεινὰ μὲν φῦλα πόντου χθονίων τ’ ἀερίων τε δάμναται παιδεύματα.
<euripides.fragmenta urn:cts:greekLit:tlg0006.tlg020.1st1K-grc1.28>	παῖδες, σοφοῦ πρὸς ἀνδρὸς ὅστις ἐν βραχεῖ πολλοὺς καλῶς οἷός τε συντέμνειν λόγους.
<euripides.fragmenta urn:cts:greekLit:tlg0006.tlg020.1st1K-grc1.29>	σιγᾶν φρονοῦντα κρείσσον’ εἰς ὁμιλίαν πεσόντα· τούτῳ δ’ ἀνδρὶ μήτ’ εἴην φίλος μήτε ξυνείην, ὅστις αὐτάρκη φρονεῖν πέποιθε δούλους τοὺς φίλους ἡγούμενος.
<euripides.fragmenta urn:cts:greekLit:tlg0006.tlg020.1st1K-grc1.30>	ἀλλ ὅμως οἰκτρός τις αἰὼν πατρίδος ἐκλιπεῖν ὅρους.
<euripides.fragmenta urn:cts:greekLit:tlg0006.tlg020.1st1K-grc1.31>	ὀργῇ γὰρ ὅστις εὐθέως χαρίζεται, κακῶς τελευτᾷ· πλεῖστα γὰρ σφάλλει βροτούς.
<euripides.fragmenta urn:cts:greekLit:tlg0006.tlg020.1st1K-grc1.32>	κακῆς 〈ἀπ’〉 ἀρχῆς γίγνεται τέλος κακόν.
<euripides.fragmenta urn:cts:greekLit:tlg0006.tlg020.1st1K-grc1.33>	οἴμοι, τίς ἀλγεῖν οὐκ ἐπίσταται κακοῖς; τίς ἂν κλύων τῶνδ’ οὐκ ἂν ἐκβάλοι δάκρυ;
<euripides.fragmenta urn:cts:greekLit:tlg0006.tlg020.1st1K-grc1.34>	γλυκεῖα γάρ μοι φροντὶς οὐδαμῇ βίου.
<euripides.fragmenta urn:cts:greekLit:tlg0006.tlg020.1st1K-grc1.35>	αἰεὶ τὸ μὲν ζῇ, τὸ δὲ μεθίσταται κακόν, τὸ δ’ αὖ πέφηνεν αὖθις ἐξ ἀρχῆς νέον.
<euripides.fragmenta urn:cts:greekLit:tlg0006.tlg020.1st1K-grc1.36>	γυναῖκα δ’ ὅστις παύσεται λέγων κακῶς, δύστηνος ἆρα κοὐ σοφὸς κεκλήσεται.
<euripides.fragmenta urn:cts:greekLit:tlg0006.tlg020.1st1K-grc1.37>	μοχθεῖν ἀνάγκη· τὰς δὲ δαιμόνων τύχας ὅστις φέρει κάλλιστ’ ἀνὴρ οὗτος σοφός.
<euripides.fragmenta urn:cts:greekLit:tlg0006.tlg020.1st1K-grc1.38>	τὰ πόλλ’ ἀνάγκη διαφέρει τολμήματα.
<euripides.fragmenta urn:cts:greekLit:tlg0006.tlg020.1st1K-grc1.40>	ἀκρατές
<euripides.fragmenta urn:cts:greekLit:tlg0006.tlg020.1st1K-grc1.41>	κατηρτυκέναι
<euripides.fragmenta urn:cts:greekLit:tlg0006.tlg020.1st1K-grc1.42>	καὶ χρόνου προύβαινε πούς
<euripides.fragmenta urn:cts:greekLit:tlg0006.tlg020.1st1K-grc1.43>	παλαιὰ καινοῖς δακρύοις οὐ χρὴ στένειν.
<euripides.fragmenta urn:cts:greekLit:tlg0006.tlg020.1st1K-grc1.44>	〈Α.〉 οἶδ’· ἀλλὰ κάμπτειν τῷ χρόνῳ λύπας χρεών. 〈Β.〉 χρῆν· τοῦτο δ’ εἰπεῖν ῥᾷον ἢ φέρειν κακά.
<euripides.fragmenta urn:cts:greekLit:tlg0006.tlg020.1st1K-grc1.45>	ὥστ’ οὔτις ἀνδρῶν εἰς ἅπαντ’ εὐδαιμονεῖ.
<euripides.fragmenta urn:cts:greekLit:tlg0006.tlg020.1st1K-grc1.46>	πάντων τὸ θανεῖν· τὸ δὲ κοινὸν ἄχος μετρίως ἀλγεῖν σοφία μελετᾷ.
<euripides.fragmenta urn:cts:greekLit:tlg0006.tlg020.1st1K-grc1.47>	ὅθεν δὲ νικᾶν χρῆν σε, δυστυχεῖς, ἄναξ· ὅθεν δέ σ’ οὐ χρῆν, εὐτυχεῖς. δούλοισι γὰρ τοῖς σοῖσι νικᾷς, τοῖς δ’ ἐλευθέροισιν οὔ.
<euripides.fragmenta urn:cts:greekLit:tlg0006.tlg020.1st1K-grc1.48>	σοφὸς μὲν οὖν εἶ, Πρίαμ’, ὅμως δέ σοι λέγω· δούλου φρονοῦντος μᾶλλον ἢ φρονεῖν χρεὼν οὐκ ἔστιν ἄχθος μεῖζον οὐδὲ δώμασιν κτῆσις κακίων οὐδ’ ἀνωφελεστέρα.
<euripides.fragmenta urn:cts:greekLit:tlg0006.tlg020.1st1K-grc1.49>	ἤλεγχον· οὕτω γὰρ κακὸν δούλων γένος· γαστὴρ ἅπαντα, τοὐπίσω δ’ οὐδὲν σκοπεῖ.
<euripides.fragmenta urn:cts:greekLit:tlg0006.tlg020.1st1K-grc1.50>	δούλων ὅσοι φιλοῦσι δεσποτῶν γένος, πρὸς τῶν ὁμοίων πόλεμον αἴρονται μέγαν.
<euripides.fragmenta urn:cts:greekLit:tlg0006.tlg020.1st1K-grc1.51>	δούλους γὰρ οὐ καλὸν πεπᾶσθαι κρείσσονας τῶν δεσποτῶν.
<euripides.fragmenta urn:cts:greekLit:tlg0006.tlg020.1st1K-grc1.52>	περισσόμυθος ὁ λόγος, εὐγένειαν εἰ βρότειον εὐλογήσομεν. τὸ γὰρ πάλαι καὶ πρῶτον ὅτ’ ἐγενόμεθα, διὰ δ’ ἔκρινεν ἁ τεκοῦσα γᾶ βροτούς, ὁμοίαν χθὼν ἅπασιν ἐξεπαίδευσεν ὄψιν. ἴδιον οὐδὲν ἔσχομεν· μία δὲ γονὰ τό τ’ εὐγενὲς καὶ τὸ δυσγενές· νόμῳ δὲ γαῦρον αὐτὸ κραίνει χρόνος. τὸ φρόνιμον εὐγένεια καὶ τὸ συνετὸν ὁ θεὸς δίδωσιν, οὐχ ὁ πλοῦτος.
<euripides.fragmenta urn:cts:greekLit:tlg0006.tlg020.1st1K-grc1.53>	οὐκ ἔστιν ἐν κακοῖσιν εὐγένεια, παρ’ ἀγαθοῖσι δ’ ἀνδρῶν.
<euripides.fragmenta urn:cts:greekLit:tlg0006.tlg020.1st1K-grc1.54>	κακόν τι παίδευμ’ ἦν ἄρ’ εἰς εὐανδρίαν ὁ πλοῦτος ἀνθρώποισιν αἵ τ’ ἄγαν τρυφαί· πενία δὲ δύστηνον μέν, ἀλλ’ ὅμως τρέφει μοχθεῖν τ’ ἀμείνω τέκνα καὶ δραστήρια.
<euripides.fragmenta urn:cts:greekLit:tlg0006.tlg020.1st1K-grc1.55>	ἄδικον ὁ πλοῦτος, πολλὰ δ’ οὐκ ὀρθῶς ποεῖ.
<euripides.fragmenta urn:cts:greekLit:tlg0006.tlg020.1st1K-grc1.56>	ἄναξ, διαβολαὶ δεινὸν ἀνθρώποις κακόν· ἀγλωσσίᾳ δὲ πολλάκις ληφθεὶς ἀνὴρ δίκαια λέξας ἧσσον εὐγλώσσου φέρει.
<euripides.fragmenta urn:cts:greekLit:tlg0006.tlg020.1st1K-grc1.57>	ὦ παγκάκιστοι καὶ τὸ δοῦλον οὐ λόγῳ ἔχοντες, ἀλλὰ τῇ τύχῃ κεκτημένοι
<euripides.fragmenta urn:cts:greekLit:tlg0006.tlg020.1st1K-grc1.58>	οἴμοι, θανοῦμαι διὰ τὸ χρήσιμον φρενῶν, ἥ τοῖσιν ἄλλοις γίγνεται σωτηρία.
<euripides.fragmenta urn:cts:greekLit:tlg0006.tlg020.1st1K-grc1.59>	ἐκ τῶν ὁμοίων οἱ κακοὶ γαμοῦσ’ ἀεί.
<euripides.fragmenta urn:cts:greekLit:tlg0006.tlg020.1st1K-grc1.60>	χρόνος δὲ δείξει 〈σ’〉· ᾧ τεκμηρίῳ μαθὼν ἢ χρηστὸν ὄντα γνώσομαί σ’ ἢ κακόν.
<euripides.fragmenta urn:cts:greekLit:tlg0006.tlg020.1st1K-grc1.61>	μισῶ σοφὸν ἐν λόγοισιν, ἐς δ’ ὄνησιν οὐ σοφόν.
<euripides.fragmenta urn:cts:greekLit:tlg0006.tlg020.1st1K-grc1.62>	Ἑκάβη, τὸ θεῖον ὡς ἄελπτον ἔρχεται θνητοῖσιν, ἕλκει δ’ οὔποτ’ ἐκ ταὐτοῦ τύχας.
<euripides.fragmenta urn:cts:greekLit:tlg0006.tlg020.1st1K-grc1.63>	ἄρρητος κόρη
<euripides.fragmenta urn:cts:greekLit:tlg0006.tlg020.1st1K-grc1.65>	ἥκω δ’ ἀτενὴς ἀπ’ οἴκων
<euripides.fragmenta urn:cts:greekLit:tlg0006.tlg020.1st1K-grc1.66>	οὐδὲ πυνθάνεσθε ταῦτ’, ὦ παρθένοι, τἀν τῇ πόλει;
<euripides.fragmenta urn:cts:greekLit:tlg0006.tlg020.1st1K-grc1.67>	ὁ φόβος, ὅταν τις αἵματος μέλλῃ πέρι λέγειν καταστὰς εἰς ἀγῶν’ ἐναντίον, τό τε στόμ’ εἰς ἔκπληξιν ἀνθρώπων ἄγει τὸν νοῦν τ’ ἀπείργει μὴ λέγειν ἃ βούλεται. τῷ μὲν γὰρ ἔνι κίνδυνος, ὃ δ’ ἀθῷος μένει. ὅμως δ’ ἀγῶνα τόνδε δεῖ μ’ ὑπεκδραμεῖν· ψυχὴν γὰρ ἆθλα κειμένην ἐμὴν ὁρῶ.
<euripides.fragmenta urn:cts:greekLit:tlg0006.tlg020.1st1K-grc1.68>	〈Α.〉 μητέρα κατέκταν τὴν ἐμήν, βραχὺς λόγος. 〈Φ.〉 ἑκὼν ἑκοῦσαν ἢ 〈οὐ〉 θέλουσαν οὐχ ἑκών;
<euripides.fragmenta urn:cts:greekLit:tlg0006.tlg020.1st1K-grc1.69>	μάλιστα μέν μ’ ἐπῆρ’ ἐπισκήψας πατήρ, ὅθ’ ἅρματ’ εἰσέβαινεν εἰς Θήβας ἰών.
<euripides.fragmenta urn:cts:greekLit:tlg0006.tlg020.1st1K-grc1.70>	ὃς Οἰδίπουν ἀπώλεσ’, Οἰδίπους δ’ ἐμέ, χρυσοῦν ἐνεγκὼν ὅρμον εἰς Ἄργους πόλιν.
<euripides.fragmenta urn:cts:greekLit:tlg0006.tlg020.1st1K-grc1.71>	αἷμα γὰρ σόν, μῆτερ, ἀπενίψατο
<euripides.fragmenta urn:cts:greekLit:tlg0006.tlg020.1st1K-grc1.72>	χαῖρ’, ὦ γεραιέ· τήν τε παῖδ’ ἐκδοὺς ἐμοὶ γαμβρὸς νομίζῃ καὶ πατὴρ σωτήρ τ’ ἐμός.
<euripides.fragmenta urn:cts:greekLit:tlg0006.tlg020.1st1K-grc1.73>	ἀργαίνειν
<euripides.fragmenta urn:cts:greekLit:tlg0006.tlg020.1st1K-grc1.74>	φίλαι φίλαι, πρόβατε, μόλε τις ὧδε· ποδαπὸς ὁ ξένος Κορινθίοις ἔμολεν ἀγχίαλος;
<euripides.fragmenta urn:cts:greekLit:tlg0006.tlg020.1st1K-grc1.75>	ὦ παῖ Κρέοντος, ὡς ἀληθὲς ἦν ἄρα, ἐσθλῶν ἀπ’ ἀνδρῶν ἐσθλὰ γίγνεσθαι τέκνα, κακῶν δ’ ὅμοια τῇ φύσει τῇ τοῦ πατρός.
<euripides.fragmenta urn:cts:greekLit:tlg0006.tlg020.1st1K-grc1.76>	ὁρᾶτε τὸν τύραννον ὡς ἄπαις γέρων φεύγει· φρονεῖν δὲ θνητὸν ὄντ’ οὐ χρὴ μέγα.
<euripides.fragmenta urn:cts:greekLit:tlg0006.tlg020.1st1K-grc1.77>	ἀπαιώνιστον
<euripides.fragmenta urn:cts:greekLit:tlg0006.tlg020.1st1K-grc1.78>	γυναῖκα καὶ ὠφελίαν καὶ νόσον ἀνδρὶ φέρειν μεγίσταν ἐδίδαξα τὠμῷ λόγῳ.
<euripides.fragmenta urn:cts:greekLit:tlg0006.tlg020.1st1K-grc1.79>	βροτοῖς τὰ μείζω τῶν μέσων τίκτει νόσους· θεῶν δὲ θνητοὺς κόσμον οὐ πρέπει φέρειν.
<euripides.fragmenta urn:cts:greekLit:tlg0006.tlg020.1st1K-grc1.80>	φεῦ 〈φεῦ〉, τὰ μεγάλα μεγάλα καὶ πάσχει κακά.
<euripides.fragmenta urn:cts:greekLit:tlg0006.tlg020.1st1K-grc1.81>	ταπεινὰ γὰρ χρὴ τοὺς κακῶς πεπραγότας λέγειν, ἐς ὄγκον δ’ οὐκ ἄνω βλέπειν τύχης.
<euripides.fragmenta urn:cts:greekLit:tlg0006.tlg020.1st1K-grc1.82>	τὰ τῶν τεκόντων ὡς μετέρχεται θεὸς μιάσματα
<euripides.fragmenta urn:cts:greekLit:tlg0006.tlg020.1st1K-grc1.83>	εἰ τοῦ τεκόντος οὐδὲν ἐντρέπῃ πατρός
<euripides.fragmenta urn:cts:greekLit:tlg0006.tlg020.1st1K-grc1.84>	ἢ τί πλέον εἶναι παῖδας ἀνθρώποις, πάτερ, εἰ μὴ ἐπὶ τοῖς δεινοῖσιν ὠφελήσομεν;
<euripides.fragmenta urn:cts:greekLit:tlg0006.tlg020.1st1K-grc1.85>	μέτεστι τοῖς δούλοισι δεσποτῶν νόσου.
<euripides.fragmenta urn:cts:greekLit:tlg0006.tlg020.1st1K-grc1.86>	ὅστις δὲ δούλῳ φωτὶ πιστεύει βροτῶν, πολλὴν παρ’ ἡμῖν μωρίαν ὀφλισκάνει.
<euripides.fragmenta urn:cts:greekLit:tlg0006.tlg020.1st1K-grc1.87>	γυναῖκες, ὁρμήθητε μηδ’ ἀθυμία σχέθῃ τις ὑμᾶς· ταῦτα γὰρ σκεθρῶς ὁρᾶν ἡμᾶς ἀνάγκη τοὺς νομίζοντας τέχνην
<euripides.fragmenta urn:cts:greekLit:tlg0006.tlg020.1st1K-grc1.88>	πολὺς δ’ ἀνεῖρπε κισσὸς εὐφυὴς κλάδος, ἀηδόνων μουσεῖον
<euripides.fragmenta urn:cts:greekLit:tlg0006.tlg020.1st1K-grc1.89>	οὐ γάρ ποτ’ εἴων Σθένελον εἰς τὸν εὐτυχῆ χωροῦντα τοῖχον τῆς δίκης ἀποστερεῖν.
<euripides.fragmenta urn:cts:greekLit:tlg0006.tlg020.1st1K-grc1.90>	πόθεν δὲ πεύκης πανὸν ἐξηῦρες λαβεῖν;
<euripides.fragmenta urn:cts:greekLit:tlg0006.tlg020.1st1K-grc1.91>	ἀτρέκεια δ’ ἄριστον ἀνδρὸς ἐν πόλει δικαίου πέλει.
<euripides.fragmenta urn:cts:greekLit:tlg0006.tlg020.1st1K-grc1.92>	ἴστω τ’ ἄφρων ὢν ὅστις ἄνθρωπος γεγὼς δῆμον κολούει χρήμασιν γαυρούμενος.
<euripides.fragmenta urn:cts:greekLit:tlg0006.tlg020.1st1K-grc1.93>	ἀεὶ δ’ ἀρέσκειν τοῖς κρατοῦσι· ταῦτα γὰρ δούλοις ἄριστα· κἀφ’ ὅτῳ τεταγμένος εἴη τις, ἁνδάνοντα δεσπόταις ποεῖν.
<euripides.fragmenta urn:cts:greekLit:tlg0006.tlg020.1st1K-grc1.94>	τῶν γὰρ δυναστῶν πλεῖστος ἐν πόλει λόγος.
<euripides.fragmenta urn:cts:greekLit:tlg0006.tlg020.1st1K-grc1.95>	ἀλλ’ οὐδὲν ηὑγένεια πρὸς τὰ χρήματα· τὸν γὰρ κάκιστον πλοῦτος εἰς πρώτους ἄγει.
<euripides.fragmenta urn:cts:greekLit:tlg0006.tlg020.1st1K-grc1.96>	σκαιόν τι χρῆμα πλοῦτος ἥ τ’ ἀπειρία.
<euripides.fragmenta urn:cts:greekLit:tlg0006.tlg020.1st1K-grc1.97>	ἀλλ’ οὐ γὰρ ὀρθῶς ταῦτα, γενναίως 〈δ’〉 ἴσως ἔπραξας· αἰνεῖσθαι δὲ δυστυχῶν ἐγὼ μισῶ· λόγος γὰρ τοὔργον οὐ νικᾷ ποτε.
<euripides.fragmenta urn:cts:greekLit:tlg0006.tlg020.1st1K-grc1.98>	ἀλλ’ εὖ φέρειν χρὴ συμφορὰς τὸν εὐγενῆ.
<euripides.fragmenta urn:cts:greekLit:tlg0006.tlg020.1st1K-grc1.99>	τὸν εὐτυχοῦντα χρῆν σοφὸν πεφυκέναι.
<euripides.fragmenta urn:cts:greekLit:tlg0006.tlg020.1st1K-grc1.100>	θάρσει, τάχ’ ἂν γένοιτο· πολλά τοι θεὸς κἀκ τῶν ἀέλπτων εὔπορ’ ἀνθρώποις τελεῖ.
<euripides.fragmenta urn:cts:greekLit:tlg0006.tlg020.1st1K-grc1.101>	ἀλλ’ ἡμέρα τοι πολλὰ καὶ μέλαινα νὺξ τίκτει βροτοῖσιν.
<euripides.fragmenta urn:cts:greekLit:tlg0006.tlg020.1st1K-grc1.102>	σοφώτεροι γὰρ συμφορὰς τὰς τῶν πέλας πάντες διαθρεῖν ἢ τύχας τὰς οἴκοθεν.
<euripides.fragmenta urn:cts:greekLit:tlg0006.tlg020.1st1K-grc1.103>	δεινόν τι τέκνων φίλτρον ἐνῆκεν θεὸς ἀνθρώποις.
<euripides.fragmenta urn:cts:greekLit:tlg0006.tlg020.1st1K-grc1.104>	ἀμολγὸν νύκτα
<euripides.fragmenta urn:cts:greekLit:tlg0006.tlg020.1st1K-grc1.105>	ὁρῶ μὲν ἀνδρῶν τόνδε γυμνάδα στόλον στείχοντα θεωρὸν ἐκ τρόχων πεπαυμένον.
<euripides.fragmenta urn:cts:greekLit:tlg0006.tlg020.1st1K-grc1.106>	. . .γέμουσαν κύματος θεοσπόρου
<euripides.fragmenta urn:cts:greekLit:tlg0006.tlg020.1st1K-grc1.107>	πλήσας δὲ νηδὺν οὐδ’ ὄναρ κατ’ εὐφρόνην φίλοις ἔδειξεν αὑτόν.
<euripides.fragmenta urn:cts:greekLit:tlg0006.tlg020.1st1K-grc1.108>	γυνὴ γυναικὶ σύμμαχος πέφυκέ πως.
<euripides.fragmenta urn:cts:greekLit:tlg0006.tlg020.1st1K-grc1.109>	οὐ μὴν σύ γ’ ἡμᾶς τοὺς τεκόντας ᾐδέσω.
<euripides.fragmenta urn:cts:greekLit:tlg0006.tlg020.1st1K-grc1.110>	ἐγὼ δ’, ὃ μὲν μέγιστον, ἄρξομαι λέγειν ἐκ τοῦδε πρῶτον· πατρὶ πείθεσθαι χρεὼν παῖδας νομίζειν τ’ αὐτὸ τοῦτ’ εἶναι δίκην.
<euripides.fragmenta urn:cts:greekLit:tlg0006.tlg020.1st1K-grc1.111>	τί δῆτα μοχθεῖν δεῖ γυναικεῖον γένος φρουροῦντας; αἱ γὰρ εὖ τεθραμμέναι πλέον σφάλλουσιν οἴκους τῶν παρημελημένων.
<euripides.fragmenta urn:cts:greekLit:tlg0006.tlg020.1st1K-grc1.112>	ὁ χρόνος ἅπαντα τοῖσιν ὕστερον φράσει, λάλος ἐστὶν οὗτος, οὐκ ἐρωτῶσιν λέγει.
<euripides.fragmenta urn:cts:greekLit:tlg0006.tlg020.1st1K-grc1.113>	ὁδῆσαι
<euripides.fragmenta urn:cts:greekLit:tlg0006.tlg020.1st1K-grc1.114>	ΑΝΔΡ. Ὦ νὺξ ἱερά, ὡς μακρὸν ἵππευμα διώκεις ἀστεροειδέα νῶτα διφρεύουσ’ αἰθέρος ἱερᾶς τοῦ σεμνοτάτου δι’ Ὀλύμπου.
<euripides.fragmenta urn:cts:greekLit:tlg0006.tlg020.1st1K-grc1.115>	τί ποτ’ Ἀνδρομέδα περίαλλα κακῶν μέρος ἐξέλαχον, θανάτου τλήμων μέλλουσα τυχεῖν;
<euripides.fragmenta urn:cts:greekLit:tlg0006.tlg020.1st1K-grc1.116>	ποῖαι λιβάδες, ποία σειρήν
<euripides.fragmenta urn:cts:greekLit:tlg0006.tlg020.1st1K-grc1.117>	φίλαι παρθένοι, φίλαι μοι
<euripides.fragmenta urn:cts:greekLit:tlg0006.tlg020.1st1K-grc1.118>	προσαυδῶ σὲ τὰν ἐν ἄντροις, ἀπόπαυσον, ἔασον Ἀ- χοῖ με σὺν φίλαισιν γόου κόρον λαβεῖν.
<euripides.fragmenta urn:cts:greekLit:tlg0006.tlg020.1st1K-grc1.119>	συνάλγησον, ὡς ὁ κάμνων δακρύων μεταδοὺς ἔχει κουφότητα μόχθων.
<euripides.fragmenta urn:cts:greekLit:tlg0006.tlg020.1st1K-grc1.120>	ἄνοικτος ὃς τεκὼν σὲ τὴν πολυπονωτάτην βροτῶν μεθῆκεν Ἅιδᾳ πάτρας ὑπερθανεῖν.
<euripides.fragmenta urn:cts:greekLit:tlg0006.tlg020.1st1K-grc1.121>	ἐκθεῖναι κήτει φορβάν
<euripides.fragmenta urn:cts:greekLit:tlg0006.tlg020.1st1K-grc1.122>	Ar. Thesm. 1029―1041: ὁρᾶς; οὐ χοροῖσιν οὐδ’ ὑφ’ ἡλίκων νεανίδων . . . . ἕστηκx ’ ἔχουσ’, ἀλλ ἐν πυκνοῖςx δεσμοῖσιν ἐμπεπλεγμένη κήτει βορὰ . . . πρόκειμαι. γαμηλίῳ μὲν οὐ ξὺν παιῶνι, δεσμίῳ δέ, γοᾶσθέ μ’, ὦ γυναῖκες, ὡς μέλεα μὲν πέπονθα μέλεος, ὦ τάλας ἐγὼ τάλας, ἀπὸ δὲ συγγόνων τάλαν’ ἄνομα πάθεα φῶτά τε λιτομένα, πολυδάκρυτον Ἀίδα γόον φλέγουσαν et mox v. 1047―1055: ἰὼ μοίρας ἄτεγκτε δαίμων· ὦ κατάρατος ἐγώ· τίς ἐμὸν οὐκ ἐπόψεται πάθος ἀμέγαρτον ἐπὶ κακῶν παρουσίᾳ; εἴθε με πυρφόρος ἀστεροπητὴς τὸν βάρβαρον ἐξολέσειεν. οὐ γὰρ ἔτ’ ἀθανάταν φλόγα λεύσσειν ἐστὶν ἐμοὶ φίλον, ὡς ἐκρεμάσθην λαιμότμητ’ ἄχη, δαιμονῶν αἰόλαν νέκυσιν ἐπὶ πορείαν.
<euripides.fragmenta urn:cts:greekLit:tlg0006.tlg020.1st1K-grc1.123>	Περσεὺς πρὸς Ἄργος ναυστολῶν τὸ Γοργόνος κάρα κομίζων
<euripides.fragmenta urn:cts:greekLit:tlg0006.tlg020.1st1K-grc1.124>	ὦ θεοί, τίν’ εἰς γῆν βαρβάρων ἀφίγμεθα ταχεῖ πεδίλῳ; διὰ μέσου γὰρ αἰθέρος τέμνων κέλευθον πόδα τίθημ’ ὑπόπτερον.
<euripides.fragmenta urn:cts:greekLit:tlg0006.tlg020.1st1K-grc1.125>	ἔα, τίν’ ὄχθον τόνδ’ ὁρῶ περίρρυτον ἀφρῷ θαλάσσης; παρθένου τ’ εἰκώ τινα ἐξ αὐτομόρφων λαίνων τυκισμάτων σοφῆς ἄγαλμα χειρός.
<euripides.fragmenta urn:cts:greekLit:tlg0006.tlg020.1st1K-grc1.126>	σιγᾷς· σιωπὴ δ’ ἄπορος ἑρμηνεὺς λόγων.
<euripides.fragmenta urn:cts:greekLit:tlg0006.tlg020.1st1K-grc1.127>	ΠΕΡΣ. ὦ παρθέν’, οἰκτίρω σε κρεμαμένην ὁρῶν. ΑΝΔΡ. σὺ δ’ εἶ τίς ὅστις τοὐμὸν ᾤκτιρας πάθος;
<euripides.fragmenta urn:cts:greekLit:tlg0006.tlg020.1st1K-grc1.128>	ὦ ξένε, κατοίκτιρόν με τὴν παναθλίαν, λῦσόν με δεσμῶν.
<euripides.fragmenta urn:cts:greekLit:tlg0006.tlg020.1st1K-grc1.129>	ὦ παρθέν’, εἰ σῴσαιμί σ’, εἴσῃ μοι χάριν;
<euripides.fragmenta urn:cts:greekLit:tlg0006.tlg020.1st1K-grc1.130>	τὰς συμφορὰς γὰρ τῶν κακῶς πεπραγότων οὐπώποθ’ ὕβρισ’, αὐτὸς ὀρρωδῶν παθεῖν.
<euripides.fragmenta urn:cts:greekLit:tlg0006.tlg020.1st1K-grc1.131>	μή μοι προτείνων ἐλπίδ’ ἐξάγου δάκρυ. γένοιτό τἄν πόλλ’ ὧν δόκησις οὐκ ἔνι.
<euripides.fragmenta urn:cts:greekLit:tlg0006.tlg020.1st1K-grc1.132>	ἄγου δέ μ’, ὦ ξεῖν’, εἴτε πρόσπολον θέλεις εἴτ’ ἄλοχον εἴτε δμωίδ’. . . . .
<euripides.fragmenta urn:cts:greekLit:tlg0006.tlg020.1st1K-grc1.133>	ἀλλ’ ἡδύ τοι σωθέντα μεμνῆσθαι πόνων.
<euripides.fragmenta urn:cts:greekLit:tlg0006.tlg020.1st1K-grc1.134>	εὔκλειαν ἔλαβον οὐκ ἄνευ πολλῶν πόνων.
<euripides.fragmenta urn:cts:greekLit:tlg0006.tlg020.1st1K-grc1.135>	ἦ που τὸ μέλλον ἐκφοβεῖ καθ’ ἡμέραν· ὡς τοῦ γε πάσχειν τοὐπιὸν μεῖζον κακόν.
<euripides.fragmenta urn:cts:greekLit:tlg0006.tlg020.1st1K-grc1.136>	σὺ δ’ ὦ θεῶν τύραννε κἀνθρώπων Ἔρως, ἢ μὴ δίδασκε τὰ καλὰ φαίνεσθαι καλά, ἢ τοῖς ἐρῶσιν εὐτυχῶς συνεκπόνει μοχθοῦσι μόχθους ὧν σὺ δημιουργὸς εἶ. καὶ ταῦτα μὲν δρῶν τίμιος θεοῖς ἔσῃ, μὴ δρῶν δ’ ὑπ’ αὐτοῦ τοῦ διδάσκεσθαι φιλεῖν ἀφαιρεθήσῃ χάριτας αἷς τιμῶσί σε.
<euripides.fragmenta urn:cts:greekLit:tlg0006.tlg020.1st1K-grc1.137>	τῶν γὰρ πλούτων ὅδ’ ἄριστος γενναῖον λέχος εὑρεῖν.
<euripides.fragmenta urn:cts:greekLit:tlg0006.tlg020.1st1K-grc1.138>	ὅσοι γὰρ εἰς ἔρωτα πίπτουσιν βροτῶν, ἐσθλῶν ὅταν τύχωσι τῶν ἐρωμένων, οὐκ ἔσθ’ ὁποίας λείπεται τόδ’ ἡδονῆς.
<euripides.fragmenta urn:cts:greekLit:tlg0006.tlg020.1st1K-grc1.139>	αἰαῖ, τί δράσω; πρὸς τίνας στρεφθῶ λόγους; ἀλλ’ οὐκ ἂν ἐνδέξαιτο βάρβαρος φύσις.
<euripides.fragmenta urn:cts:greekLit:tlg0006.tlg020.1st1K-grc1.140>	ὦ τλῆμον, ὡς σοὶ τὰς τύχας μὲν ἀσθενεῖς ἔδωχ’ ὁ δαίμων, μέγα φρονοῦσι δ’ οἱ λόγοι.
<euripides.fragmenta urn:cts:greekLit:tlg0006.tlg020.1st1K-grc1.141>	ἐγὼ δὲ παῖδας οὐκ ἐῶ νόθους λαβεῖν· τῶν γνησίων γὰρ οὐδὲν ὄντες ἐνδεεῖς νόμῳ νοσοῦσιν· ὅ σε φυλάξασθαι χρεών.
<euripides.fragmenta urn:cts:greekLit:tlg0006.tlg020.1st1K-grc1.142>	χρυσὸν μάλιστα βούλομαι δόμοις ἔχειν· καὶ δοῦλος ὢν γὰρ τίμιος πλουτῶν ἀνήρ, ἐλεύθερος δὲ χρεῖος ὢν οὐδὲν σθένει. χρυσοῦ νόμιζε σαυτὸν εἵνεκ’ εὐτυχεῖν.
<euripides.fragmenta urn:cts:greekLit:tlg0006.tlg020.1st1K-grc1.143>	χρήμασιν γὰρ εὐτυχῶ· ταῖς συμφοραῖσι δ’, ὡς ὁρᾷς, οὐκ εὐτυχῶ.
<euripides.fragmenta urn:cts:greekLit:tlg0006.tlg020.1st1K-grc1.144>	μὴ τὸν ἐμὸν οἴκει νοῦν· ἐγὼ γὰρ ἀρκέσω.
<euripides.fragmenta urn:cts:greekLit:tlg0006.tlg020.1st1K-grc1.145>	ὁρῶ δὲ πρὸς τὰ παρθένου θοινάματα κῆτος θοάζον ἐξ Ἀτλαντικῆς ἁλός.
<euripides.fragmenta urn:cts:greekLit:tlg0006.tlg020.1st1K-grc1.146>	πᾶς δὲ ποιμένων ἔρρει λεώς, ὃ μὲν γάλακτος κίσσινον φέρων σκύφος πόνων ἀναψυκτῆρ’, ὃ δ’ ἀμπέλων γάνος.
<euripides.fragmenta urn:cts:greekLit:tlg0006.tlg020.1st1K-grc1.147>	οἱ κατ’ οἶκον ἀμφὶ δαῖτα καὶ τράπεζαν
<euripides.fragmenta urn:cts:greekLit:tlg0006.tlg020.1st1K-grc1.148>	τέλειος
<euripides.fragmenta urn:cts:greekLit:tlg0006.tlg020.1st1K-grc1.149>	νεότης μ’ ἐπῆρε καὶ θράσος τοῦ νοῦ πλέον.
<euripides.fragmenta urn:cts:greekLit:tlg0006.tlg020.1st1K-grc1.150>	οὐκ ἔστιν ὅστις εὐτυχὴς ἔφυ βροτῶν, ὃν μὴ τὸ θεῖον ὡς τὰ πολλὰ συνθέλει.
<euripides.fragmenta urn:cts:greekLit:tlg0006.tlg020.1st1K-grc1.151>	τήν τοι Δίκην λέγουσι παῖδ’ εἶναι Διὸς ἐγγύς τε ναίειν τῆς βροτῶν ἁμαρτίας.
<euripides.fragmenta urn:cts:greekLit:tlg0006.tlg020.1st1K-grc1.152>	. . .τὸ δαιμόνιον οὐχ ὁρᾷς ὅπῃ μοίρας διεξέρχεται; στρέφει δ’ ἄλλους ἄλλως εἰς ἁμέραν.
<euripides.fragmenta urn:cts:greekLit:tlg0006.tlg020.1st1K-grc1.153>	ὃ μὲν ὄλβιος ἦν, τὸ δ’ ἀπέκρυψεν θεὸς ἐκ κείνων τῶν ποτε λαμπρῶν· νεύει βίοτος, νεύει δὲ τύχα κατὰ πνεῦμ’ ἀνέμων.
<euripides.fragmenta urn:cts:greekLit:tlg0006.tlg020.1st1K-grc1.154>	〈Α.〉 τὸ ζῆν ἀφέντες τὸ κατὰ γῆς τιμῶσί σου. 〈Β.〉 κενόν γ’· ὅταν γὰρ ζῇ τις, εὐτυχεῖ χρεών.
<euripides.fragmenta urn:cts:greekLit:tlg0006.tlg020.1st1K-grc1.155>	ἀγρεύματα
<euripides.fragmenta urn:cts:greekLit:tlg0006.tlg020.1st1K-grc1.156>	ἀμείβεται
<euripides.fragmenta urn:cts:greekLit:tlg0006.tlg020.1st1K-grc1.157>	Ἦν Οἰδίπους τὸ πρῶτον εὐδαίμων ἀνήρ
<euripides.fragmenta urn:cts:greekLit:tlg0006.tlg020.1st1K-grc1.158>	εἶτ’ ἐγένετ’ αὖθις ἀθλιώτατος βροτῶν.
<euripides.fragmenta urn:cts:greekLit:tlg0006.tlg020.1st1K-grc1.159>	χρυσεόνωτον ἀσπίδα τὰν Καπανέως
<euripides.fragmenta urn:cts:greekLit:tlg0006.tlg020.1st1K-grc1.160>	νέοι νέοισι συννοσοῦσι τἀφανῆ.
<euripides.fragmenta urn:cts:greekLit:tlg0006.tlg020.1st1K-grc1.161>	ἤρων· τὸ μαίνεσθαι δ’ ἄρ’ ἦν ἔρως βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.162>	ἀνδρὸς δ’ ὁρῶντος εἰς Κύπριν νεανίου ἀφύλακτος ἡ τήρησις, ὡς κἂν φαῦλος ᾖ τἄλλ’, εἰς ἔρωτα πᾶς ἀνὴρ σοφώτατος· ἢν δ’ ἂν προσῆται Κύπρις, ἥδιστον λαβεῖν.
<euripides.fragmenta urn:cts:greekLit:tlg0006.tlg020.1st1K-grc1.163>	ἀνδρὸς φίλου δὲ χρυσὸς ἀμαθίας μέτα ἄχρηστος, εἰ μὴ κἀρετὴν ἔχων τύχοι.
<euripides.fragmenta urn:cts:greekLit:tlg0006.tlg020.1st1K-grc1.164>	ἄριστον ἀνδρὶ κτῆμα συμπαθὴς γυνή.
<euripides.fragmenta urn:cts:greekLit:tlg0006.tlg020.1st1K-grc1.165>	ἄκουσον· οὐ γὰρ οἱ κακῶς πεπραγότες σὺν ταῖς τύχαισι τοὺς λόγους ἀπώλεσαν.
<euripides.fragmenta urn:cts:greekLit:tlg0006.tlg020.1st1K-grc1.166>	τὸ μῶρον αὐτῷ τοῦ πατρὸς νόσημ’ ἔνι· φιλεῖ γὰρ οὕτως ἐκ κακῶν εἶναι κακούς.
<euripides.fragmenta urn:cts:greekLit:tlg0006.tlg020.1st1K-grc1.167>	ἡ γὰρ δόκησις πατράσι παῖδας εἰκέναι· τὰ πολλὰ ταύτῃ γίγνεται τέκνων πέρι.
<euripides.fragmenta urn:cts:greekLit:tlg0006.tlg020.1st1K-grc1.168>	ὀνόματι μεμπτὸν τὸ νόθον, ἡ φύσις δ’ ἴση.
<euripides.fragmenta urn:cts:greekLit:tlg0006.tlg020.1st1K-grc1.169>	. . ἐπ’ ἄκραν ἥκομεν γραμμὴν κακῶν.
<euripides.fragmenta urn:cts:greekLit:tlg0006.tlg020.1st1K-grc1.170>	οὐκ ἔστι Πειθοῦς ἱερὸν ἄλλο πλὴν λόγος, καὶ βωμὸς αὐτῆς ἔστ’ ἐν ἀνθρώπου φύσει.
<euripides.fragmenta urn:cts:greekLit:tlg0006.tlg020.1st1K-grc1.171>	δεῖ τοῖσι πολλοῖς τὸν τύραννον ἁνδάνειν.
<euripides.fragmenta urn:cts:greekLit:tlg0006.tlg020.1st1K-grc1.172>	οὔτ’ εἰκὸς ἄρχειν οὔτε χρῆν εἶναι νόμον τύραννον εἶναι· μωρία δὲ καὶ θέλειν ὃς τῶν ὁμοῖων βούλεται κρατεῖν μόνος.
<euripides.fragmenta urn:cts:greekLit:tlg0006.tlg020.1st1K-grc1.173>	οἰκεῖος ἀνθρώποισι γίγνεσθαι φιλεῖ πόλεμος ἐν ἀστοῖς, ἢν διχοστατῇ πόλις.
<euripides.fragmenta urn:cts:greekLit:tlg0006.tlg020.1st1K-grc1.174>	[μὴ οὖν ἔθελε λυπεῖν σαυτὸν ἐξειδὼς ὅτι πολλάκι τὸ λυποῦν ὕστερον χαρὰν ἄγει καὶ τὸ κακὸν ἀγαθοῦ γίγνεται παραίτιον.]
<euripides.fragmenta urn:cts:greekLit:tlg0006.tlg020.1st1K-grc1.175>	ὅστις δὲ πρὸς τὸ πῖπτον εὐλόφως φέρει, τὸν δαίμον’ οὗτος ἧσσόν ἐστιν ἄθλιος.
<euripides.fragmenta urn:cts:greekLit:tlg0006.tlg020.1st1K-grc1.176>	θάνατος γὰρ ἀνθρώποισι νεικέων τέλος ἔχει· μαθεῖν δὲ πᾶσίν ἐστιν εὐμαρές. τίς γὰρ πετραῖον σκόπελον οὐτάζων δορὶ ὀδύναισι δώσει; τίς δ’ ἀτιμάζων νέκυς, εἰ μηδὲν αἰσθάνοιντο τῶν παθημάτων;
<euripides.fragmenta urn:cts:greekLit:tlg0006.tlg020.1st1K-grc1.177>	ὦ παῖ Διώνης, ὡς ἔφυς μέγας θεός, Διόνυσε, θνητοῖς τ’ οὐδαμῶς ὑποστατός.
<euripides.fragmenta urn:cts:greekLit:tlg0006.tlg020.1st1K-grc1.179>	Οἰνόῃ σύγχορτα ναίω πεδία ταῖς τ’ Ἐλευθεραῖς
<euripides.fragmenta urn:cts:greekLit:tlg0006.tlg020.1st1K-grc1.180>	Ὑσιαί
<euripides.fragmenta urn:cts:greekLit:tlg0006.tlg020.1st1K-grc1.181>	τὸν μὲν κίκλησκε Ζῆθον· ἐζήτησε γὰρ τόκοισιν εὐμάρειαν ἡ τεκοῦσά νιν.
<euripides.fragmenta urn:cts:greekLit:tlg0006.tlg020.1st1K-grc1.183>	λαμπρός θ’ ἕκαστος κἀπὶ τοῦτ’ ἐπείγεται νέμων τὸ πλεῖστον ἡμέρας τούτῳ μέρος, ἵν’ αὐτὸς αὑτοῦ τυγχάνει κράτιστος ὤν.
<euripides.fragmenta urn:cts:greekLit:tlg0006.tlg020.1st1K-grc1.184>	μοῦσάν τιν’ ἄτοπον εἰσάγεις, ἀσύμφορον, ἀργόν, φίλοινον, χρημάτων ἀτημελῆ.
<euripides.fragmenta urn:cts:greekLit:tlg0006.tlg020.1st1K-grc1.185>	. . . ἀμελεῖς ὧν 〈σε φροντίζειν ἐχρῆν·〉 ψυχῆς φύσιν 〈γὰρ〉 ὧδε γενναίαν 〈λαχὼν〉 γυναικομίμῳ διαπρέπεις μορφώματι . . . . . κοὔτ’ ἂν ἀσπίδος κύτει 〈καλῶς〉 ὁμιλήσειας οὔτ’ ἄλλων ὕπερ νεανικὸν βούλευμά βουλεύσαιό 〈τι〉.
<euripides.fragmenta urn:cts:greekLit:tlg0006.tlg020.1st1K-grc1.186>	πῶς γὰρ σοφὸν τοῦτ’ ἔστιν, ἥτις εὐφυᾶ λαβοῦσα τέχνη φῶτ’ ἔθηκε χείρονα;
<euripides.fragmenta urn:cts:greekLit:tlg0006.tlg020.1st1K-grc1.187>	ἀνὴρ γὰρ ὅστις εὖ βίον κεκτημένος τὰ μὲν κατ’ οἴκους ἀμελίᾳ παρεὶς ἐᾷ, μολπαῖσι δ’ ἡσθεὶς τοῦτ’ ἀεὶ θηρεύεται, ἀργὸς μὲν οἴκοις καὶ πόλει γενήσεται, φίλοισι δ’ οὐδείς· ἡ φύσις γὰρ οἴχεται, ὅταν γλυκείας ἡδονῆς ἥσσων τις ᾖ.
<euripides.fragmenta urn:cts:greekLit:tlg0006.tlg020.1st1K-grc1.188>	ἀλλ’ ἐμοὶ πιθοῦ· παῦσαι μελῳδῶν, πολέμων δ’ εὐμουσίαν ἄσκει· τοιαῦτ’ ἄειδε καὶ δόξεις φρονεῖν, σκάπτων, ἀρῶν γῆν, ποιμνίοις ἐπιστατῶν, ἄλλοις τὰ κομψὰ ταῦτ’ ἀφεὶς σοφίσματα, ἐξ ὧν κενοῖσιν ἐγκατοικήσεις δόμοις.
<euripides.fragmenta urn:cts:greekLit:tlg0006.tlg020.1st1K-grc1.189>	ἐκ παντὸς ἄν τις πράγματος δισσῶν λόγων ἀγῶνα θεῖτ’ ἄν, εἰ λέγειν εἴη σοφός.
<euripides.fragmenta urn:cts:greekLit:tlg0006.tlg020.1st1K-grc1.190>	λύρα βοῶν . . ῥύσι’ ἐξερρύσατο
<euripides.fragmenta urn:cts:greekLit:tlg0006.tlg020.1st1K-grc1.191>	. . κρεῖσσον ὄλβου κτῆμα
<euripides.fragmenta urn:cts:greekLit:tlg0006.tlg020.1st1K-grc1.192>	χρόνος θεῶν τε πνεῦμ’ ἔρως θ’ ὑμνῳδίας
<euripides.fragmenta urn:cts:greekLit:tlg0006.tlg020.1st1K-grc1.193>	ὅστις δὲ πράσσει πολλὰ μὴ πράσσειν παρόν, μῶρος, παρὸν ζῆν ἡδέως ἀπράγμονα.
<euripides.fragmenta urn:cts:greekLit:tlg0006.tlg020.1st1K-grc1.194>	ὁ δ’ ἥσυχος φίλοισί τ’ ἀσφαλὴς φίλος πόλει τ’ ἄριστος. μὴ τὰ κινδυνεύματα αἰνεῖτ’ · ἐγὼ γὰρ οὔτε ναυτίλον φιλῶ τολμῶντα λίαν οὔτε προστάτην χθονός.
<euripides.fragmenta urn:cts:greekLit:tlg0006.tlg020.1st1K-grc1.195>	ἅπαντα τίκτει χθὼν πάλιν τε λαμβάνει.
<euripides.fragmenta urn:cts:greekLit:tlg0006.tlg020.1st1K-grc1.196>	τοιόσδε θνητῶν τῶν ταλαιπώρων βίος· οὔτ’ εὐτυχεῖ τὸ πάμπαν οὔτε δυστυχεῖ. [εὐδαιμονεῖ τε καὖθις οὐκ εὐδαιμονεῖ.] τί δῆτ’ ἐν ὄλβῳ μὴ σαφεῖ βεβηκότες οὐ ζῶμεν ὡς ἥδιστα μὴ λυπούμενοι;
<euripides.fragmenta urn:cts:greekLit:tlg0006.tlg020.1st1K-grc1.197>	βροτοῖσιν εὔκρας οὐ γένοιτ’ ἂν ἡδονή.
<euripides.fragmenta urn:cts:greekLit:tlg0006.tlg020.1st1K-grc1.198>	εἰ δ’ εὐτυχῶν τις καὶ βίον κεκτημένος μηδὲν δόμοισι τῶν καλῶν πειράσεται, ἐγὼ μὲν οὔποτ’ αὐτὸν ὄλβιον καλῶ, φύλακα δὲ μᾶλλον χρημάτων εὐδαίμονα.
<euripides.fragmenta urn:cts:greekLit:tlg0006.tlg020.1st1K-grc1.199>	τὸ δ’ ἀσθενές μου καὶ τὸ θῆλυ σώματος κακῶς ἐμέμφθης· εἰ γὰρ εὖ φρονεῖν ἔχω, κρεῖσσον τόδ’ ἐστὶ καρτεροῦ βραχίονος.
<euripides.fragmenta urn:cts:greekLit:tlg0006.tlg020.1st1K-grc1.200>	γνώμαις γὰρ ἀνδρὸς εὖ μὲν οἰκοῦνται πόλεις, εὖ δ’ οἶκος, εἴς τ’ αὖ πόλεμον ἰσχύει μέγα· σοφὸν γὰρ ἓν βούλευμα τὰς πολλὰς χέρας νικᾷ, σὺν ὄχλῳ δ’ ἀμαθία πλεῖστον κακόν.
<euripides.fragmenta urn:cts:greekLit:tlg0006.tlg020.1st1K-grc1.201>	καὶ μὴν ὅσοι μὲν σαρκὸς εἰς εὐεξίαν ἀσκοῦσι βίοτον, ἢν σφαλῶσι χρημάτων, κακοὶ πολῖται· δεῖ γὰρ ἄνδρ’ εἰθισμένον ἀκόλαστον ἦθος γαστρὸς ἐν ταὐτῷ μένειν.
<euripides.fragmenta urn:cts:greekLit:tlg0006.tlg020.1st1K-grc1.202>	ἐγὼ μὲν οὖν ᾄδοιμι καὶ λέγοιμί τι σοφόν, ταράσσων μηδὲν ὧν πόλις νοσεῖ.
<euripides.fragmenta urn:cts:greekLit:tlg0006.tlg020.1st1K-grc1.203>	ἔνδον δὲ θαλάμοις βουκόλον. . . . κομῶντα κισσῷ στῦλον εὐίου θεοῦ.
<euripides.fragmenta urn:cts:greekLit:tlg0006.tlg020.1st1K-grc1.204>	πόλλ’ ἔστιν ἀνθρώποισιν, ὦ ξένοι, κακά.
<euripides.fragmenta urn:cts:greekLit:tlg0006.tlg020.1st1K-grc1.205>	φρονῶ δ’ ὃ πάσχω, καὶ τόδ’ οὐ σμικρὸν κακόν· τὸ μὴ εἰδέναι γὰρ ἡδονὴν ἔχει τινὰ νοσοῦντα, κέρδος δ’ ἐν κακοῖς ἀγνωσία.
<euripides.fragmenta urn:cts:greekLit:tlg0006.tlg020.1st1K-grc1.206>	ὦ παῖ, γένοιντ’ ἂν εὖ λελεγμένοι λόγοι ψευδεῖς, ἐπῶν δὲ κάλλεσιν νικῷεν ἂν τἀληθές· ἀλλ’ οὐ τοῦτο τἀκριβέστατον, ἀλλ’ ἡ φύσις καὶ τοὐρθόν· ὃς δ’ εὐγλωσσίᾳ νικᾷ, σοφὸς μέν, ἀλλ’ ἐγὼ τὰ πράγματα κρείσσω νομίζω τῶν λόγων ἀεί ποτε.
<euripides.fragmenta urn:cts:greekLit:tlg0006.tlg020.1st1K-grc1.207>	κύουσα τίκτω ἡνίκ’ ἠγόμην πάλιν
<euripides.fragmenta urn:cts:greekLit:tlg0006.tlg020.1st1K-grc1.208>	εἰ δ’ ἠμελήθην ἐκ θεῶν καὶ παῖδ’ ἐμώ, ἔχει λόγον καὶ τοῦτο· τῶν πολλῶν βροτῶν δεῖ τοὺς μὲν εἶναι δυστυχεῖς, τοὺς δ’ εὐτυχεῖς.
<euripides.fragmenta urn:cts:greekLit:tlg0006.tlg020.1st1K-grc1.209>	οὐ σωφρονίζειν ἔμαθον· αἰδεῖσθαι δὲ χρή, γύναι, τὸ λίαν καὶ φυλάσσεσθαι φθόνον.
<euripides.fragmenta urn:cts:greekLit:tlg0006.tlg020.1st1K-grc1.210>	οὐδὲ γὰρ λάθρᾳ δοκῶ φωτὸς κακούργου σχήματ’ ἐκμιμούμενον σοὶ Ζῆν’ ἐς εὐνὴν ὥσπερ ἄνθρωπον μολεῖν.
<euripides.fragmenta urn:cts:greekLit:tlg0006.tlg020.1st1K-grc1.211>	φεῦ φεῦ, βροτείων πημάτων ὅσαι τύχαι ὅσαι τε μορφαί· τέρμα δ’ οὐκ εἴποι τις ἄν.
<euripides.fragmenta urn:cts:greekLit:tlg0006.tlg020.1st1K-grc1.212>	εἰ νοῦς ἔνεστιν· εἰ δὲ μή, τί δεῖ καλῆς γυναικός, εἰ μὴ τὰς φρένας χρηστὰς ἔχοι;
<euripides.fragmenta urn:cts:greekLit:tlg0006.tlg020.1st1K-grc1.213>	κόρος δὲ πάντων· καὶ γὰρ ἐκ καλλιόνων λέκτροις ἐπ’ αἰσχροῖς εἶδον ἐκπεπληγμένους, δαιτὸς δὲ πληρωθείς τις ἄσμενος πάλιν φαύλῃ διαίτῃ προσβαλὼν ἥσθη στόμα.
<euripides.fragmenta urn:cts:greekLit:tlg0006.tlg020.1st1K-grc1.214>	κῆδος καθ’ αὐτὸν τὸν σοφὸν κτᾶσθαι χρεών.
<euripides.fragmenta urn:cts:greekLit:tlg0006.tlg020.1st1K-grc1.215>	πᾶσι δ’ ἀγγέλλω βροτοῖς ἐσθλῶν ἀπ’ ἀλόχων εὐγενῆ σπείρειν τέκνα.
<euripides.fragmenta urn:cts:greekLit:tlg0006.tlg020.1st1K-grc1.216>	οὐ χρή ποτ’ ἄνδρα δοῦλον ὄντ’ ἐλευθέρας γνώμας διώκειν οὐδ’ ἐς ἀργίαν βλέπειν.
<euripides.fragmenta urn:cts:greekLit:tlg0006.tlg020.1st1K-grc1.217>	. .τὸ δοῦλον οὐχ ὁρᾷς ὅσον κακόν;
<euripides.fragmenta urn:cts:greekLit:tlg0006.tlg020.1st1K-grc1.218>	φεῦ φεῦ, τὸ δοῦλον ὡς ἁπανταχῇ γένος πρὸς τὴν ἐλάσσω μοῖραν ὥρισεν θεός.
<euripides.fragmenta urn:cts:greekLit:tlg0006.tlg020.1st1K-grc1.219>	κόσμος δὲ σιγὴ στεγανὸς ἀνδρὸς οὐ κακοῦ· τὸ δ’ ἐκλαλοῦν τοῦθ’ ἡδονῆς μὲν ἅπτεται, κακὸν δ’ ὁμίλημ’, ἀσθενὲς δὲ καὶ πόλει.
<euripides.fragmenta urn:cts:greekLit:tlg0006.tlg020.1st1K-grc1.220>	πολλοὶ δὲ θνητῶν τοῦτο πάσχουσιν κακόν· γνώμῃ φρονοῦντες οὐ θέλουσ’ ὑπηρετεῖν ψυχῇ τὰ πολλὰ πρὸς φίλων νικώμενοι.
<euripides.fragmenta urn:cts:greekLit:tlg0006.tlg020.1st1K-grc1.221>	εἰ δέ που τύχοι πέριξ ἑλίξας εἷλκε . . ὁμοῦ λαβὼν γυναῖκα πέτραν δρῦν μεταλλάσσων ἀεί.
<euripides.fragmenta urn:cts:greekLit:tlg0006.tlg020.1st1K-grc1.222>	τήν τοι Δίκην λέγουσι παῖδ’ εἶναι χρόνου, δείκνυσι δ’ ἡμῶν ὅστις ἐστὶ μὴ κακός.
<euripides.fragmenta urn:cts:greekLit:tlg0006.tlg020.1st1K-grc1.223>	Δίκα τοι Δίκα χρόνιος, ἀλλ’ ὅμως ὑποπεσοῦσ’ ἔλαθεν, ὅταν ἔχῃ τιν’ ἀσεβῆ βροτῶν.
<euripides.fragmenta urn:cts:greekLit:tlg0006.tlg020.1st1K-grc1.224>	Ζῆθον μὲν ἐλθόνθ’ ἁγνὸν ἐς Θήβης πέδον οἰκεῖν κελεύω, τὸν δὲ μουσικώτατον κλεινὰς Ἀθήνας ἐκπερᾶν Ἀμφίονα.
<euripides.fragmenta urn:cts:greekLit:tlg0006.tlg020.1st1K-grc1.226>	νόσον ἔχειν
<euripides.fragmenta urn:cts:greekLit:tlg0006.tlg020.1st1K-grc1.227>	εὐθύδημον
<euripides.fragmenta urn:cts:greekLit:tlg0006.tlg020.1st1K-grc1.228>	Δαναὸς ὁ πεντήκοντα θυγατέρων πατὴρ Νείλου λιπὼν κάλλιστον ἐκ γαίας ὕδωρ, ὃς ἐκ μελαμβρότοιο πληροῦται ῥοὰς Αἰθιοπίδος γῆς, ἡνίκ’ ἂν τακῇ χιὼν τέθριππ’ ἄγοντος ἡλίου κατ’ αἰθέρα, ἐλθὼν ἐς Ἄργος ᾤκισ’ Ἰνάχου πόλιν· Πελασγιώτας δ’ ὠνομασμένους τὸ πρὶν Δαναοὺς καλεῖσθαι νόμον ἔθηκ’ ἀν’ Ἑλλάδα.
<euripides.fragmenta urn:cts:greekLit:tlg0006.tlg020.1st1K-grc1.229>	βασιλεῦ χώρας τῆς πολυβώλου Κισσεῦ, πεδίον πυρὶ μαρμαίρει
<euripides.fragmenta urn:cts:greekLit:tlg0006.tlg020.1st1K-grc1.230>	οὐ γὰρ ὑπερθεῖν κύματος ἄκραν δυνάμεσθ’· ἔτι γὰρ θάλλει πενία κακὸν ἔχθιστον, φεύγει δ’ ὄλβος.
<euripides.fragmenta urn:cts:greekLit:tlg0006.tlg020.1st1K-grc1.231>	ἡμῶν τί δῆτα τυγχάνεις χρείαν ἔχων; πατέρων γὰρ ἐσθλῶν ἐλπίδας δίδως γεγώς.
<euripides.fragmenta urn:cts:greekLit:tlg0006.tlg020.1st1K-grc1.232>	ἐν τοῖς τέκνοις γὰρ ἁρετὴ τῶν εὐγενῶν ἔλαμψε, κρεῖσσόν τ’ ἐστὶ πλουσίου γάμου 〈γένος〉· πένης γὰρ οὐκ ἐκεῖν’ ἀπώλεσεν τὸ τοῦ πατρὸς γενναῖον.
<euripides.fragmenta urn:cts:greekLit:tlg0006.tlg020.1st1K-grc1.233>	σοὶ δ’ εἶπον, ὦ παῖ, τὰς τύχας ἐκ τῶν πόνων θηρᾶν· ὁρᾶς γὰρ πατέρα σὸν τιμώμενον.
<euripides.fragmenta urn:cts:greekLit:tlg0006.tlg020.1st1K-grc1.234>	πατρὸς δ’ ἀνάγκη παισὶ πείθεσθαι λόγῳ.
<euripides.fragmenta urn:cts:greekLit:tlg0006.tlg020.1st1K-grc1.235>	πλουτεῖς, ὁ πλοῦτος δ’ ἀμαθία δειλόν θ’ ἅμα.
<euripides.fragmenta urn:cts:greekLit:tlg0006.tlg020.1st1K-grc1.236>	σὺν μυρίοισι τὰ καλὰ γίγνεται πόνοις.
<euripides.fragmenta urn:cts:greekLit:tlg0006.tlg020.1st1K-grc1.237>	νεανίαν γὰρ ἄνδρα χρὴ τολμᾶν ἀεί· οὐδεὶς γὰρ ὢν ῥᾴθυμος εὐκλεὴς ἀνήρ, ἀλλ’ οἱ πόνοι τίκτουσι τὴν εὐδοξίαν.
<euripides.fragmenta urn:cts:greekLit:tlg0006.tlg020.1st1K-grc1.238>	οὐκ ἔστιν ὅστις ἡδέως ζητῶν βιοῦν εὔκλειαν εἰσεκτήσατ’, ἀλλὰ χρὴ πονεῖν.
<euripides.fragmenta urn:cts:greekLit:tlg0006.tlg020.1st1K-grc1.239>	ὁ δ’ ἡδὺς αἰὼν ἡ κακή τ’ ἀνανδρία οὔτ’ οἶκον οὔτε πόλιν ἀνορθώσειεν ἄν.
<euripides.fragmenta urn:cts:greekLit:tlg0006.tlg020.1st1K-grc1.240>	ἐμὲ δ’ ἄρ’ οὐ μοχθεῖν δίκαιον; τίς δ’ ἄμοχθος εὐκλεής; τίς τῶν μεγίστων δειλὸς ὢν ὠρέξατο;
<euripides.fragmenta urn:cts:greekLit:tlg0006.tlg020.1st1K-grc1.241>	ἐγὼ δὲ τὸν σὸν κρᾶτ’ ἀναστέψαι θέλω.
<euripides.fragmenta urn:cts:greekLit:tlg0006.tlg020.1st1K-grc1.242>	φέρει δὲ καὶ τοῦτ’ οὐχὶ μικρόν, εὐγενὴς ἀνὴρ στρατηγῶν εὐκλεᾶ τ’ ἔχων φάτιν.
<euripides.fragmenta urn:cts:greekLit:tlg0006.tlg020.1st1K-grc1.243>	ὀλίγον ἄλκιμον δόρυ κρεῖσσον στρατηγοῦ μυρίου στρατεύματος.
<euripides.fragmenta urn:cts:greekLit:tlg0006.tlg020.1st1K-grc1.244>	ὀλίγοι γὰρ ἐσθλοὶ κρείσσονες πολλῶν κακῶν.
<euripides.fragmenta urn:cts:greekLit:tlg0006.tlg020.1st1K-grc1.245>	ἓν δέ σοι μόνον προφωνῶ, μὴ ἐπὶ δουλείαν ποτὲ ζῶν ἑκὼν ἔλθῃς παρὸν σοὶ κατθανεῖν ἐλευθέρῳ.
<euripides.fragmenta urn:cts:greekLit:tlg0006.tlg020.1st1K-grc1.246>	νεανίας τε καὶ πένης σοφός θ’ ἅμα· ταῦτ’ εἰς ἓν ἐλθόντ’ ἄξι’ ἐνθυμήσεως.
<euripides.fragmenta urn:cts:greekLit:tlg0006.tlg020.1st1K-grc1.247>	τί δ’ οὐκ ἂν εἴη χρηστὸς ὄλβιος γεγώς;
<euripides.fragmenta urn:cts:greekLit:tlg0006.tlg020.1st1K-grc1.248>	οὐκ ἔστι πενίας ἱερὸν αἰσχίστης θεοῦ. μισῶ γὰρ ὄντως οἵτινες φρονοῦσι μέν, φρονοῦσι δ’ οὐδὲν ὥς γε χρημάτων ὕπερ.
<euripides.fragmenta urn:cts:greekLit:tlg0006.tlg020.1st1K-grc1.249>	μὴ πλούσιον θῇς· ἐνδεέστερος γὰρ ὢν ταπεινὸς ἔσται· κεῖνο δ’ ἰσχύει μέγα, πλοῦτος λαβών 〈τε〉 τοῦτον εὐγενὴς ἀνήρ.
<euripides.fragmenta urn:cts:greekLit:tlg0006.tlg020.1st1K-grc1.250>	τυραννίδ’ ἥ θεῶν δευτέρα νομίζεται· τὸ μὴ θανεῖν γὰρ οὐκ ἔχει, τὰ δ’ ἄλλ’ ἔχει.
<euripides.fragmenta urn:cts:greekLit:tlg0006.tlg020.1st1K-grc1.251>	κρείσσω γὰρ οὔτε δοῦλον οὔτ’ ἐλεύθερον τρέφειν ἐν οἴκοις ἀσφαλὲς τοῖς σώφροσιν.
<euripides.fragmenta urn:cts:greekLit:tlg0006.tlg020.1st1K-grc1.252>	ἐκ τῶν δικαίων γὰρ νόμοι τ’ αὐξήματα μεγάλα φέρουσι πάντα δ’ ἀνθρώποις. . τάδ’ ἐστὶ χρήματ’, ἤν τις εὐσεβῇ θεόν.
<euripides.fragmenta urn:cts:greekLit:tlg0006.tlg020.1st1K-grc1.253>	ἀπλοῦς ὁ μῦθος, μὴ λέγ’ εὖ· τὸ γὰρ λέγειν εὖ δεινόν ἐστιν, εἰ φέρει τινα βλάβην.
<euripides.fragmenta urn:cts:greekLit:tlg0006.tlg020.1st1K-grc1.254>	πόλλ’, ὦ τέκνον, σφάλλουσιν ἀνθρώπους θεοί. τὸ ῥᾷστον εἶπας, αἰτιάσασθαι θεούς.
<euripides.fragmenta urn:cts:greekLit:tlg0006.tlg020.1st1K-grc1.255>	δοκεῖς τὰ τῶν θεῶν ξυνετὰ νικήσειν ποτὲ καὶ τὴν Δίκην που μάκρ’ ἀπῳκίσθαι βροτῶν· ἢ δ’ ἐγγύς ἐστιν, οὐχ ὁρωμένη δ’ ὁρᾷ ὃν χρὴ κολάζειν τ’ οἶδεν· ἀλλ’ οὐκ οἶσθα σὺ ὁπόταν ἄφνω μολοῦσα διολέσῃ κακούς.
<euripides.fragmenta urn:cts:greekLit:tlg0006.tlg020.1st1K-grc1.256>	μακάριος ὅστις νοῦν ἔχων τιμᾷ θεὸν καὶ κέρδος αὐτῷ τοῦτο ποιεῖται μέγα.
<euripides.fragmenta urn:cts:greekLit:tlg0006.tlg020.1st1K-grc1.257>	πολλοὺς δ’ ὁ θυμὸς ὁ μέγας ὤλεσεν βροτῶν ἥ τ’ ἀξυνεσία, δύο κακὼ τοῖς χρωμένοις.
<euripides.fragmenta urn:cts:greekLit:tlg0006.tlg020.1st1K-grc1.258>	τῷ γὰρ βιαίῳ κἀγρίῳ τὸ μαλθακὸν εἰς ταὐτὸν ἐλθὸν τοῦ λίαν παρείλετο.
<euripides.fragmenta urn:cts:greekLit:tlg0006.tlg020.1st1K-grc1.259>	ὀργῇ δὲ φαύλῃ πόλλ’ ἔνεστ’ ἀσχήμονα.
<euripides.fragmenta urn:cts:greekLit:tlg0006.tlg020.1st1K-grc1.260>	ἔπαυσ’ ὁδουροὺς λυμεῶνας
<euripides.fragmenta urn:cts:greekLit:tlg0006.tlg020.1st1K-grc1.261>	ἔσῳσα δούλην οὖσαν· οἱ γὰρ ἥσσονες τοῖς κρείσσοσιν φιλοῦσι δουλεύειν βροτῶν.
<euripides.fragmenta urn:cts:greekLit:tlg0006.tlg020.1st1K-grc1.262>	πάλαι σκοποῦμαι τὰς τύχας τῶν βροτῶν ὡς εὖ μεταλλάσσουσιν· ὃς γὰρ ἂν σφαλῇ εἰς ὀρθὸν ἔστη χώ πρὶν εὐτυχῶν πίτνει.
<euripides.fragmenta urn:cts:greekLit:tlg0006.tlg020.1st1K-grc1.263>	ἔστι καὶ παρὰ δάκρυσι κείμενον ἡδὺ βροτοῖς, ὅταν ἄνδρα φίλον στενάχῃ τις ἐν οἴκῳ.
<euripides.fragmenta urn:cts:greekLit:tlg0006.tlg020.1st1K-grc1.264>	τὰ γὰρ οὐκ ὀρθῶς πρασσόμεν’ ὀρθῶς τοῖς πράσσουσιν κακὸν ἦλθεν.
<euripides.fragmenta urn:cts:greekLit:tlg0006.tlg020.1st1K-grc1.265>	νοῦ δ’ οἶνος ἐξέστησέ μ’· ὁμολογῶ δέ σε ἀδικεῖν, τὸ δ’ ἀδίκημ’ ἐγένετ’ οὐχ ἑκούσιον.
<euripides.fragmenta urn:cts:greekLit:tlg0006.tlg020.1st1K-grc1.266>	σκῦλα μὲν βροτοφθόρα χαίρεις ὁρῶσα καὶ νεκρῶν ἐρείπια, κοὐ μυσαρά σοι ταῦτ’ ἐστίν· εἰ δ’ ἐγὼ ἔτεκον, δεινὸν τόδ’ ἡγῇ;
<euripides.fragmenta urn:cts:greekLit:tlg0006.tlg020.1st1K-grc1.267>	δεινὴ πόλις νοσοῦσ’ ἀνευρίσκειν κακά.
<euripides.fragmenta urn:cts:greekLit:tlg0006.tlg020.1st1K-grc1.268>	καὶ βουθυτεῖν γὰρ ἠξίους ἐμὴν χάριν.
<euripides.fragmenta urn:cts:greekLit:tlg0006.tlg020.1st1K-grc1.269>	Ἔρωτα δ’ ὅστις μὴ θεὸν κρίνει μέγαν καὶ τῶν ἀπάντων δαιμόνων ὑπέρτατον, ἢ σκαιός ἐστιν ἢ καλῶν ἄπειρος ὢν οὐκ οἶδε τὸν μέγιστον ἀνθρώποις θεόν.
<euripides.fragmenta urn:cts:greekLit:tlg0006.tlg020.1st1K-grc1.270>	οὐ τῶν κακούργων οἶκτος ἀλλὰ τῆς δίκης.
<euripides.fragmenta urn:cts:greekLit:tlg0006.tlg020.1st1K-grc1.271>	πτηνὰς διώκεις, ὦ τέκνον, τὰς ἐλπίδας. οὐχ ἡ τύχη γε· τῆς τύχης δ’ οὐχ εἷς τρόπος.
<euripides.fragmenta urn:cts:greekLit:tlg0006.tlg020.1st1K-grc1.272>	τίς δ’ οὐχὶ χαίρει νηπίοις ἀθύρμασιν;
<euripides.fragmenta urn:cts:greekLit:tlg0006.tlg020.1st1K-grc1.273>	πᾶσιν γὰρ ἀνθρώποισιν, οὐχ ἡμῖν μόνον, ἢ καὶ παραυτίκ’ ἢ χρόνῳ δαίμων βίον ἔσφηλε, κοὐδεὶς διὰ τέλους εὐδαιμονεῖ.
<euripides.fragmenta urn:cts:greekLit:tlg0006.tlg020.1st1K-grc1.274>	τὸ γὰρ ἐπιεικὲς ὠφελεῖ τὰς ξυμφοράς.
<euripides.fragmenta urn:cts:greekLit:tlg0006.tlg020.1st1K-grc1.275>	κακῶς δ’ ὄλοιντο πάντες οἳ τυραννίδι χαίρουσιν ὀλίγῃ τ’ ἐν πόλει μοναρχίᾳ· τοὐλεύθερον γὰρ ὄνομα παντὸς ἄξιον, κἂν σμίκρ’ ἔχῃ τις, μεγάλ’ ἔχειν νομιζέτω.
<euripides.fragmenta urn:cts:greekLit:tlg0006.tlg020.1st1K-grc1.276>	γυναῖκές ἐσμεν· τὰ μὲν ὄκνῳ νικώμεθα, τὰ δ’ οὐκ ἂν ἡμῶν θράσος ὑπερβάλοιτό τις.
<euripides.fragmenta urn:cts:greekLit:tlg0006.tlg020.1st1K-grc1.277>	ποῖ; πῶς δὲ λήσει; τίς δὲ νῶν πιστὸς φίλος; ζητῶμεν· ἡ δόκησις ἀνθρώποις κακόν, καὶ τοὐπιχειρεῖν γ’ ἐξαμαρτάνειν φιλεῖ.
<euripides.fragmenta urn:cts:greekLit:tlg0006.tlg020.1st1K-grc1.278>	κέρας ὄρθιον
<euripides.fragmenta urn:cts:greekLit:tlg0006.tlg020.1st1K-grc1.279>	ἀπενήσω
<euripides.fragmenta urn:cts:greekLit:tlg0006.tlg020.1st1K-grc1.280>	διέφθειρε
<euripides.fragmenta urn:cts:greekLit:tlg0006.tlg020.1st1K-grc1.281>	φιλοτραφής
<euripides.fragmenta urn:cts:greekLit:tlg0006.tlg020.1st1K-grc1.282>	κακῶν γὰρ ὄντων μυρίων καθ’ Ἑλλάδα οὐδὲν κάκιόν ἐστιν ἀθλητῶν γένους· οἳ πρῶτα μὲν ζῆν οὔτε μανθάνουσιν εὖ οὔτ’ ἂν δύναιντο· πῶς γὰρ ὅστις ἔστ’ ἀνὴρ γνάθου τε δοῦλος νηδύος θ’ ἡσσημένος κτήσαιτ’ ἂν ὄλβον εἰς ὑπερβολὴν πατρός; οὐδ’ αὖ πένεσθαι κἀξυπηρετεῖν τύχαις οἷοί τ’ · ἔθη γὰρ οὐκ ἐθισθέντες καλὰ σκληρῶς μεταλλάσσουσιν εἰς τἀμήχανον. λαμπροὶ δ’ ἐν ἥβῃ καὶ πόλεως ἀγάλματα φοιτῶσ’· ὅταν δὲ προσπέσῃ γῆρας πικρόν, τρίβωνες ἐκβαλόντες οἴχονται κρόκας. ἐμεμψάμην δὲ καὶ τὸν Ἐλλήνων νόμον, οἳ τῶνδ’ ἕκατι σύλλογον ποιούμενοι τιμῶσ’ ἀχρείους ἡδονὰς δαιτὸς χάριν. τίς γὰρ παλαίσας εὖ, τίς ὠκύπους ἀνὴρ ἢ δίσκον ἄρας ἢ γνάθον παίσας καλῶς πόλει πατρῴᾳ στέφανον ἤρκεσεν λαβών; πότερα μαχοῦνται πολεμίοισιν ἐν χεροῖν δίσκους ἔχοντες ἢ δι’ ἀσπίδων χερὶ θείνοντες ἐκβαλοῦσι πολεμίους πάτρας; οὐδεὶς σιδήρου ταῦτα μωραίνει πέλας στάς. ἄνδρας χρὴ σοφούς τε κἀγαθοὺς φύλλοις στέφεσθαι, χὥστις ἡγεῖται πόλει κάλλιστα σώφρων καὶ δίκαιος ὢν ἀνήρ, ὅστις τε μύθοις ἔργ’ ἀπαλλάσσει κακὰ μάχας τ’ ἀφαιρῶν καὶ στάσεις· τοιαῦτα γὰρ πόλει τε πάσῃ πᾶσί θ’ Ἕλλησιν καλά.
<euripides.fragmenta urn:cts:greekLit:tlg0006.tlg020.1st1K-grc1.283>	τοὺς ὄνους τοὺς λαρκαγωγοὺς ἐξ ὄρους οἴσειν ξύλα
<euripides.fragmenta urn:cts:greekLit:tlg0006.tlg020.1st1K-grc1.284>	σχοινίνας γὰρ ἵπποισι φλοίνας ἡνίας πλέκει.
<euripides.fragmenta urn:cts:greekLit:tlg0006.tlg020.1st1K-grc1.285>	ἐγὼ τὸ μὲν δὴ πανταχοῦ θρυλούμενον κράτιστον εἶναι φημὶ μὴ φῦναι βροτῷ· τρισσῶν δὲ μοιρῶν ἐγκρινῶ νικᾶν μίαν, πλούτου τε χὥτῳ σπέρμα γενναῖον προσῇ πενίας τ’· ἀριθμὸν γὰρ τοσόνδε προυθέμην. ὁ μὲν ζάπλουτος, εἰς γένος δ’ οὐκ εὐτυχής, ἀλγεῖ μὲν ἀλγεῖ, παγκάλως δ’ ἀλγύνεται ὄλβου διοίγων θάλαμον ἥδιστον χερί. ἔξω δὲ βαίνων τοῦδε τὸν πάρος χρόνον πλουτῶν ὑπ’ ἄτης ζεῦγλαν ἀσχάλλει πεσών. ὅστις δὲ γαῦρον σπέρμα γενναῖόν τ’ ἔχων βίου σπανίζει, τῷ γένει μὲν εὐτυχεῖ, πενίᾳ δ’ ἐλάσσων ἐστίν, ἐν δ’ ἀλγύνεται φρονῶν, ὑπ’ αἰδοῦς δ’ ἔργ’ ἀπωθεῖται χερῶν. ὁ δ’ οὐδὲν οὐδείς, διὰ τέλους δὲ δυστυχῶν τοσῷδε νικᾷ· τοῦ γὰρ εὖ τητώμενος οὐκ οἶδεν, ἀεὶ δυστυχῶν κακῶς τ’ ἔχων. οὕτως ἄριστον μὴ πεπειρᾶσθαι καλῶν. ἐκεῖνο γὰρ μεμνήμεθ’ · οἷος ἦν ποτε κἀγὼ μετ’ ἀνδρῶν ἡνίκ’ ηὐτύχουν βίῳ
<euripides.fragmenta urn:cts:greekLit:tlg0006.tlg020.1st1K-grc1.286>	φησίν τις εἶναι δῆτ’ ἐν οὐρανῷ θεούς; οὐκ εἰσίν, οὐκ εἶσ’, εἴ τις ἀνθρώπων θέλει μὴ τῷ παλαιῷ μῶρος ὢν χρῆσθαι λόγῳ. σκέψασθε δ’ αὐτοί, μὴ ἐπὶ τοῖς ἐμοῖς λόγοις γνώμην ἔχοντες. φήμ’ ἐγὼ τυραννίδα κτείνειν τε πλείστους κτημάτων τ’ ἀποστερεῖν ὅρκους τε παραβαίνοντας ἐκπορθεῖν πόλεις· καὶ ταῦτα δρῶντες μᾶλλόν εἰσ’ εὐδαίμονες τῶν εὐσεβούντων ἡσυχῇ καθ’ ἡμέραν. πόλεις τε μικρὰς οἶδα τιμώσας θεούς, αἳ μειζόνων κλύουσι δυσσεβεστέρων λόγχης ἀριθμῷ πλείονος κρατούμεναι. οἶμαι δ’ ἂν ὑμᾶς, εἴ τις ἀργὸς ὢν θεοῖς εὔχοιτο καὶ μὴ χειρὶ συλλέγοι βίον, τὰ θεῖα πυργοῦσιν αἱ κακαί τε συμφοραί.
<euripides.fragmenta urn:cts:greekLit:tlg0006.tlg020.1st1K-grc1.287>	τοῖς πράγμασιν γὰρ οὐχὶ θυμοῦσθαι χρεών· μέλει γὰρ αὐτοῖς οὐδέν· ἀλλ’ οὑντυγχάνων τὰ πράγματ’ ὀρθῶς ἢν τιθῇ, πράσσει καλῶς.
<euripides.fragmenta urn:cts:greekLit:tlg0006.tlg020.1st1K-grc1.288>	δόλοι δὲ καὶ σκοτεινὰ μηχανήματα χρείας ἀνάνδρου φάρμαχ’ ηὕρηται βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.289>	νείκη γὰρ ἀνδρῶν φόνια καὶ μάχας χρεὼν δόλοισι κλέπτειν· τῆς δ’ ἀληθείας ὁδὸς φαύλη τίς ἐστι· ψεύδεσιν δ’ Ἄρης φίλος.
<euripides.fragmenta urn:cts:greekLit:tlg0006.tlg020.1st1K-grc1.290>	ἀεὶ γὰρ ἄνδρα σκαιὸν ἰσχυρὸν φύσει ἧσσον δέδοικα τἀσθενοῦς τε καὶ σοφοῦ.
<euripides.fragmenta urn:cts:greekLit:tlg0006.tlg020.1st1K-grc1.291>	ὦ παῖ, νέων τοι δρᾶν μὲν ἔντονοι χέρες, γνῶμαι δ’ ἀμείνους εἰσὶ τῶν γεραιτέρων· ὁ γὰρ χρόνος δίδαγμα ποικιλώτατον.
<euripides.fragmenta urn:cts:greekLit:tlg0006.tlg020.1st1K-grc1.292>	πρὸς τὴν νόσον τοι καὶ τὸν ἰατρὸν χρεὼν ἰδόντ’ ἀκεῖσθαι, μὴ ἐπιτὰξ τὰ φάρμακα διδόντ’, ἐάν μὴ ταῦτα τῇ νόσῳ πρέπῃ. νόσοι δὲ θνητῶν αἵ μέν εἰσ’ αὐθαίρετοι, αἳ δ’ ἐκ θεῶν πάρεισιν, ἀλλὰ τῷ νόμῳ ἰώμεθ’ αὐτάς. ἀλλά σοι λέξαι θέλω, εἰ θεοί τι δρῶσιν αἰσχρόν, οὐκ εἰσὶν θεοί.
<euripides.fragmenta urn:cts:greekLit:tlg0006.tlg020.1st1K-grc1.293>	τιμή σ’ ἐπαίρει τῶν πέλας μεῖζον φρονεῖν. θνήσκοιμ’ ἄν· οὐ γὰρ ἄξιον λεύσσειν φάος κακοὺς ὁρῶντας ἐκδίκως τιμωμένους.
<euripides.fragmenta urn:cts:greekLit:tlg0006.tlg020.1st1K-grc1.294>	φθονοῦσιν αὐτοὶ χείρονες πεφυκότες· εἰς τἀπίσημα δ’ ὁ φθόνος πηδᾶν φιλεῖ.
<euripides.fragmenta urn:cts:greekLit:tlg0006.tlg020.1st1K-grc1.295>	ἤδη γὰρ εἶδον καὶ δίκης παραστάτας ἐσθλοὺς πονηρῷ τῷ φθόνῳ νικωμένους.
<euripides.fragmenta urn:cts:greekLit:tlg0006.tlg020.1st1K-grc1.296>	ἀνὴρ δὲ χρηστὸς χρηστὸν οὐ μισεῖ ποτε, κακὸς κακῷ δὲ συντέτηκεν ἡδονῇ· φιλεῖ δὲ θοὑμόφυλον ἀνθρώπους ἄγειν.
<euripides.fragmenta urn:cts:greekLit:tlg0006.tlg020.1st1K-grc1.297>	ὡς ἔμφυτος μὲν πᾶσιν ἀνθρώποις κάκη· ὅστις δὲ πλεῖστον μισθὸν εἰς χεῖρας λαβὼν κακὸς γένηται, τῷδε συγγνώμη μὲν οὔ, πλείω δὲ μισθὸν μείζονος τόλμης ἔχων τὸν τῶν ψεγόντων ῥᾷον ἂν φέροι λόγον.
<euripides.fragmenta urn:cts:greekLit:tlg0006.tlg020.1st1K-grc1.298>	οὐκ ἂν γένοιτο τραῦμ’, ἐάν τις ἐγξέσῃ θάμνοις ἑλείοις, οὐδ’ ἂν ἐκ μητρὸς κακῆς ἐσθλοὶ γένοιντο παῖδες εἰς ἀλκὴν δορός.
<euripides.fragmenta urn:cts:greekLit:tlg0006.tlg020.1st1K-grc1.299>	πρὸς τὴν ἀνάγκην πάντα τἄλλ’ ἔστ’ ἀσθενῆ.
<euripides.fragmenta urn:cts:greekLit:tlg0006.tlg020.1st1K-grc1.300>	οἴμοι· τί δ’ οἴμοι; θνητά τοι πεπόνθαμεν.
<euripides.fragmenta urn:cts:greekLit:tlg0006.tlg020.1st1K-grc1.301>	ὁρᾷς δ’ ἀέλπτους μυρίων ἀναστροφάς· πολλοὶ μὲν οἶδμα διέφυγον θαλάσσιον, πολλοὶ δὲ λόγχαις πολεμίων ἀμείνονες ἥσσους γεγῶτες κρείσσον’ ἦλθον εἰς τύχην.
<euripides.fragmenta urn:cts:greekLit:tlg0006.tlg020.1st1K-grc1.302>	θάρσος δὲ πρὸς τὰς συμφορὰς μέγα σθένει.
<euripides.fragmenta urn:cts:greekLit:tlg0006.tlg020.1st1K-grc1.303>	οὐδέποτ’ εὐτυχίαν κακοῦ ἀνδρὸς ὑπέρφρονά τ’ ὄλβον βέβαιον εἰκάσαι χρεών, οὐδ’ ἀδίκων γενεάν· ὁ γὰρ οὐδενὸς ἐκφὺς χρόνος δικαίους ἐπάγων κανόνας δείκνυσιν ἀνθρώπων κακότητας ἐμοί.
<euripides.fragmenta urn:cts:greekLit:tlg0006.tlg020.1st1K-grc1.304>	ποῦ δή τὸ σαφὲς θνατοῖσι βιοτᾶς; θοαῖσι μὲν ναυσὶ πόρον πνοαὶ κατὰ βένθος ἅλιον ἰθύνουσι· τύχας δὲ θνητῶν τὸ μὲν μέγ’ εἰς οὐδὲν ὁ πολὺς χρόνος μεθίστησι, τὸ δὲ μεῖον αὔξων
<euripides.fragmenta urn:cts:greekLit:tlg0006.tlg020.1st1K-grc1.305>	καὶ ξεστὸν ὄχθον Δαναϊδῶν ἑδρασμάτων στὰς ἐν μέσοισιν εἶπε κηρύκων . .
<euripides.fragmenta urn:cts:greekLit:tlg0006.tlg020.1st1K-grc1.306>	ἄγ’, ὦ φίλον μοι Πηγάσου πτερόν. .
<euripides.fragmenta urn:cts:greekLit:tlg0006.tlg020.1st1K-grc1.307>	ἴθι χρυσοχάλιν’ αἴρων πτέρυγας
<euripides.fragmenta urn:cts:greekLit:tlg0006.tlg020.1st1K-grc1.308>	πάρες, ὦ σκιερὰ φυλλάς, ὑπερβῶ· κρηναῖα νάπη· τὸν ὑπὲρ κεφαλῆς αἰθέρ’ ἰδέσθαι σπεύδω, τίν’ ἔχει στάσιν Εἰνοδία.
<euripides.fragmenta urn:cts:greekLit:tlg0006.tlg020.1st1K-grc1.309>	ἔπτησσ’ ὑπείκων μᾶλλον, εἰ μᾶλλον θέλοι
<euripides.fragmenta urn:cts:greekLit:tlg0006.tlg020.1st1K-grc1.310>	κομίζετ’ εἴσω τόνδε τὸν δυσδαίμονα.
<euripides.fragmenta urn:cts:greekLit:tlg0006.tlg020.1st1K-grc1.311>	ἦσθ’ εἰς θεοὺς μὲν εὐσεβής, ὅτ’ ἦσθ’, ἀεὶ ξένοις τ’ ἐπήρκεις οὐδ’ ἔκαμνες εἰς φίλους.
<euripides.fragmenta urn:cts:greekLit:tlg0006.tlg020.1st1K-grc1.312>	ὑφ’ ἅρματ’ ἐλθὼν Ζηνὸς ἀστραπηφορεῖ.
<euripides.fragmenta urn:cts:greekLit:tlg0006.tlg020.1st1K-grc1.313>	δούλῳ γὰρ οὐχ οἷόν τε τἀληθῆ λέγειν, εἰ δεσπόταισι μὴ πρέποντα τυγχάνοι.
<euripides.fragmenta urn:cts:greekLit:tlg0006.tlg020.1st1K-grc1.314>	ἁγνίσαι
<euripides.fragmenta urn:cts:greekLit:tlg0006.tlg020.1st1K-grc1.315>	ἀτρεκήσασα
<euripides.fragmenta urn:cts:greekLit:tlg0006.tlg020.1st1K-grc1.316>	γύναι, καλὸν μὲν φέγγος ἡλίου τόδε, καλὸν δὲ πόντου χεῦμ’ ἰδεῖν εὐήνεμον, γῆ τ’ ἠρινὸν θάλλουσα πλούσιόν θ’ ὕδωρ, πολλῶν τ’ ἔπαινον ἔστι μοι λέξαι καλῶν· ἀλλ’ οὐδὲν οὕτω λαμπρὸν οὐδ’ ἰδεῖν καλὸν ὡς τοῖς ἄπαισι καὶ πόθῳ δεδηγμένοις παίδων νεογνῶν ἐν δόμοις ἰδεῖν θάλος.
<euripides.fragmenta urn:cts:greekLit:tlg0006.tlg020.1st1K-grc1.317>	καὶ νῦν παραινῶ πᾶσι τοῖς νεωτέροις μὴ πρὸς τὸ γῆρας ἀναβολὰς ποιουμένους σχολῇ τεκνοῦσθαι παῖδας· οὐ γὰρ ἡδονή, γυναικί τ’ ἐχθρὸν χρῆμα πρεσβύτης ἀνήρ· ἀλλ’ ὡς τάχιστα. καὶ γὰρ ἐκτροφαὶ καλαὶ καὶ συννεάζων ἡδὺ παῖς νέῳ πατρί.
<euripides.fragmenta urn:cts:greekLit:tlg0006.tlg020.1st1K-grc1.318>	γυνὴ γὰρ ἐξελθοῦσα πατρῴων δόμων οὐ τῶν τεκόντων ἐστίν, ἀλλὰ τοῦ λέχους· τὸ δ’ ἄρσεν ἕστηκ’ ἐν δόμοις ἀεὶ γένος θεῶν πατρῴων καὶ τάφων τιμάορον.
<euripides.fragmenta urn:cts:greekLit:tlg0006.tlg020.1st1K-grc1.319>	συμμαρτυρῶ σοι· πανταχοῦ λελείμμεθα πᾶσαι γυναῖκες ἀρσένων ἀεὶ δίχα.
<euripides.fragmenta urn:cts:greekLit:tlg0006.tlg020.1st1K-grc1.320>	οὐκ ἔστιν οὔτε τεῖχος οὔτε χρήματα οὔτ’ ἄλλο δυσφύλακτον οὐδὲν ὡς γυνή.
<euripides.fragmenta urn:cts:greekLit:tlg0006.tlg020.1st1K-grc1.321>	ἦν γάρ τις αἶνος, ὡς γυναιξὶ μὲν τέχναι μέλουσι, λόγχῃ δ’ ἄνδρες εὐστοχώτεροι. εἰ γὰρ δόλοισιν ἦν τὸ νικητήριον, ἡμεῖς ἂν ἀνδρῶν εἴχομεν τυραννίδα.
<euripides.fragmenta urn:cts:greekLit:tlg0006.tlg020.1st1K-grc1.322>	ἔρως γὰρ ἀργὸν κἀπὶ τοιούτοις ἔφυ· φιλεῖ κάτοπτρα καὶ κόμης ξανθίσματα, φεύγει δὲ μόχθους. ἓν δέ μοι τεκμήριον· οὐδεὶς προσαιτῶν βίοτον ἠράσθη βροτῶν, ἐν τοῖς δ’ ἔχουσιν ἡβητὴς πέφυχ’ ὅδε.
<euripides.fragmenta urn:cts:greekLit:tlg0006.tlg020.1st1K-grc1.323>	τάχ’ ἂν πρὸς ἀγκάλαισι καὶ στέρνοις ἐμοῖς πηδῶν ἀθύροι καὶ φιλημάτων ὄχλῳ ψυχὴν ἐμὴν κτήσαιτο· ταῦτα γὰρ βροτοῖς φίλτρον μέγιστον, αἱ ξυνουσίαι, πάτερ.
<euripides.fragmenta urn:cts:greekLit:tlg0006.tlg020.1st1K-grc1.324>	ὦ χρυσέ, δεξίωμα κάλλιστον βροτοῖς, ὡς οὔτε μήτηρ ἡδονὰς τοίας ἔχει, οὐ παῖδες ἀνθρώποισιν, οὐ φίλος πατήρ, οἵας σὺ χοὶ σὲ δώμασιν κεκτημένοι. εἰ δ’ ἡ Κύπρις τοιοῦτον ὀφθαλμοῖς ὁρᾷ, οὐ θαῦμ’ ἔρωτας μυρίους αὐτὴν τρέφειν.
<euripides.fragmenta urn:cts:greekLit:tlg0006.tlg020.1st1K-grc1.325>	κρείσσων γὰρ οὔτις χρημάτων πέφυκ’ ἀνήρ, πλὴν εἴ τις· ὅστις δ’ οὗτός ἐστιν οὐχ ὁρῶ.
<euripides.fragmenta urn:cts:greekLit:tlg0006.tlg020.1st1K-grc1.326>	ἀρ’ οἶσθ’ ὁθούνεχ’ οἱ μὲν εὐγενεῖς βροτῶν πένητες ὄντες οὐδὲν ἀλφάνουσ’ ἔτι, οἳ δ’ οὐδὲν ἦσαν πρόσθεν, ὄλβιοι δὲ νῦν, δόξαν φέρονται τοῦ νομίσματος χάριν καὶ συμπλέκοντες σπέρμα καὶ γάμους τέκνων; δοῦναι δὲ πᾶς τις μᾶλλον ὀλβίῳ κακῷ πρόθυμός ἐστιν ἢ πένητι κἀγαθῷ. κακὸς δ’ ὁ μὴ ἔχων, οἱ δ’ ἔχοντες ὄλβιοι.
<euripides.fragmenta urn:cts:greekLit:tlg0006.tlg020.1st1K-grc1.327>	φιλοῦσι γάρ τοι τῶν μὲν ὀλβίων βροτοὶ σοφοὺς τίθεσθαι τοὺς λόγους, ὅταν δέ τις λειτῶν ἀπ’ οἴκων εὖ λέγῃ πένης ἀνήρ, γελᾶν· ἐγὼ δὲ πολλάκις σοφωτέρους πένητας ἄνδρας εἰσορῶ τῶν πλουσίων καὶ 〈τοὺς〉 θεοῖσι μικρὰ θύοντας τέλη τῶν βουθυτούντων ὄντας εὐσεβεστέρους.
<euripides.fragmenta urn:cts:greekLit:tlg0006.tlg020.1st1K-grc1.328>	ὅστις δόμους μὲν ἥδεται πληρουμένους, γαστρὸς δ’ ἀφαιρῶν σῶμα δύστηνος κακοῖ, τοῦτον νομίζω κἂν θεῶν συλᾶν βρέτη τοῖς φιλτάτοις τε πολέμιον πεφυκέναι.
<euripides.fragmenta urn:cts:greekLit:tlg0006.tlg020.1st1K-grc1.329>	φεῦ, τοῖσι γενναίοισιν ὡς ἁπανταχοῦ πρέπει χαρακτὴρ χρηστὸς εἰς εὐψυχίαν.
<euripides.fragmenta urn:cts:greekLit:tlg0006.tlg020.1st1K-grc1.330>	ἐς ταὐτὸν ἥκειν φημὶ ταῖς βροτῶν τύχαις τόνδ’ ὃν καλοῦσιν αἰθέρ’, ᾧ τάδ’ ἔστι δή. οὗτος θέρους τε λαμπρὸν ἐκπέμπει σέλας, χειμῶνά τ’ αὔξει συντιθεὶς πυκνὸν νέφος, θάλλειν τε καὶ μή, ζῆν τε καὶ φθίνειν ποεῖ· οὕτω δὲ θνητῶν σπέρμα τῶν μὲν εὐτυχεῖ λαμπρᾷ γαλήνῃ, τῶν δὲ συννέφει πάλιν, ζῶσίν τε σὺν κακοῖσιν, οἳ δ’ ὄλβου μέτα φθίνουσ’ ἐτείοις προσφερεῖς μεταλλαγαῖς.
<euripides.fragmenta urn:cts:greekLit:tlg0006.tlg020.1st1K-grc1.331>	φίλος γὰρ ἦν μοι, καί μ’ ἔρως ἕλοι ποτὲ οὐκ εἰς τὸ μῶρον οὐδέ μ’ εἰς Κύπριν τρέπων.
<euripides.fragmenta urn:cts:greekLit:tlg0006.tlg020.1st1K-grc1.332>	δοκεῖς τὸν Ἅιδην σῶν τι φροντίζειν γόων καὶ παῖδ’ ἀνήσειν τὸν σόν, εἰ θέλοις στένειν; παῦσαι· βλέπουσα δ’ εἰς τὰ τῶν πέλας κακὰ ῥᾴων γένοι’ ἄν, εἰ λογίζεσθαι θέλοις ὅσοι τε δεσμοῖς ἐκμεμόχθηνται βροτῶν ὅσοι τε γηράσκουσιν ὀρφανοὶ τέκνων, τοὺς δ’ ἐκ μέγιστον ὀλβίας τυραννίδος τὸ μηδὲν ὄντας· ταῦτά σε σκοπεῖν χρεών.
<euripides.fragmenta urn:cts:greekLit:tlg0006.tlg020.1st1K-grc1.333>	φεῦ φεῦ, παλαιὸς αἶνος ὡς καλῶς ἔχει· οὐκ ἂν γένοιτο χρηστὸς ἐκ κακοῦ πατρός.
<euripides.fragmenta urn:cts:greekLit:tlg0006.tlg020.1st1K-grc1.334>	πολλοῖς παρέστην κἀφθόνησα δὴ βροτῶν ὅστις κακοῖσιν ἐσθλὸς ὢν ὅμοιος ᾖ, λόγων ματαίων εἰς ἅμιλλαν ἐξιών. τὸ δ’ ἦν ἄρ’ οὐκ ἀκουστὸν οὐδ’ ἀνασχετόν, σιγᾶν κλύοντα δεινὰ πρὸς κακιόνων.
<euripides.fragmenta urn:cts:greekLit:tlg0006.tlg020.1st1K-grc1.335>	τυραννικόν τοι πόλλ’ ἐπίστασθαι λέγειν.
<euripides.fragmenta urn:cts:greekLit:tlg0006.tlg020.1st1K-grc1.336>	εἰς δ’ εὐγένειαν ὀλίγ’ ἔχω φράσαι καλά· ὁ μὲν γὰρ ἐσθλὸς εὐγενὴς ἔμοιγ’ ἀνήρ, ὁ δ’ οὐ δίκαιος κἂν ἀμείνονος πατρὸς Ζηνὸς πεφύκῃ, δυσγενὴς εἶναι δοκεῖ.
<euripides.fragmenta urn:cts:greekLit:tlg0006.tlg020.1st1K-grc1.337>	μὴ νεῖκος, ὦ γεραιέ, κοιράνοις τίθου· σέβειν δὲ τοὺς κρατοῦντας ἀρχαῖος νόμος.
<euripides.fragmenta urn:cts:greekLit:tlg0006.tlg020.1st1K-grc1.338>	ὄντων δὲ παίδων καὶ πεφυκότος γένους καινοὺς φυτεῦσαι παῖδας ἐν δόμοις θέλεις, ἔχθραν μεγίστην σοῖσι συμβάλλων τέκνοις.
<euripides.fragmenta urn:cts:greekLit:tlg0006.tlg020.1st1K-grc1.339>	πατέρα τε παισὶν ἡδέως συνεκφέρειν φίλους ἔρωτας ἐκβαλόντ’ αὐθαδίαν, παῖδάς τε πατρί· καὶ γὰρ οὐκ αὐθαίρετοι βροτοῖς ἔρωτες οὐδ’ ἑκουσία νόσος. σκαιόν τι δὴ τὸ χρῆμα γίγνεσθαι φιλεῖ, θεῶν ἀνάγκας ὅστις ἰᾶσθαι θέλει.
<euripides.fragmenta urn:cts:greekLit:tlg0006.tlg020.1st1K-grc1.340>	Κύπρις γὰρ οὐδὲν νουθετουμένη χαλᾷ, ἤν τ’ αὗ βιάζῃ, μᾶλλον ἐντείνειν φιλεῖ, κἄπειτα τίκτει πόλεμον· εἰς δ’ ἀνάστασιν δόμων περαίνει πολλάκις τὰ τοιάδε.
<euripides.fragmenta urn:cts:greekLit:tlg0006.tlg020.1st1K-grc1.341>	μή μοί ποτ’ εἴη χρημάτων νικωμένῳ κακῷ γενέσθαι, μηδ’ ὁμιλοίην κακοῖς.
<euripides.fragmenta urn:cts:greekLit:tlg0006.tlg020.1st1K-grc1.342>	. .τί μ’ ἄρτι πημάτων λελησμένην ὀρθοῖς;
<euripides.fragmenta urn:cts:greekLit:tlg0006.tlg020.1st1K-grc1.343>	θάρσει· τό τοι δίκαιον ἰσχύει μέγα.
<euripides.fragmenta urn:cts:greekLit:tlg0006.tlg020.1st1K-grc1.344>	νέος, πόνοις δέ γ’ οὐκ ἀγύμναστος φρένας.
<euripides.fragmenta urn:cts:greekLit:tlg0006.tlg020.1st1K-grc1.345>	ἐγὼ νομίζω πατρὶ φίλτατον τέκνα παισίν τε τοὺς τεκόντας, οὐδὲ συμμάχους ἄλλους γενέσθαι φήμ’ ἂν ἐνδικωτέρους.
<euripides.fragmenta urn:cts:greekLit:tlg0006.tlg020.1st1K-grc1.346>	εἷς γάρ τις ἔστι κοινὸς ἀνθρώποις νόμος καὶ θεοῖσι τοῦτο δόξαν, ὡς σαφῶς λέγω, θηρσίν τε πᾶσι, τέκνα τίκτουσιν φιλεῖν· τὰ δ’ ἄλλα χωρὶς χρώμεθ’ ἀλλήλων νόμοις.
<euripides.fragmenta urn:cts:greekLit:tlg0006.tlg020.1st1K-grc1.347>	εἰ δ’ ἦσθα μὴ κάκιστος, οὔποτ’ ἂν πάτραν τὴν σὴν ἀτίζων τήνδ’ ἂν ηὐλόγεις πόλιν· ὡς ἔν γ’ ἐμοὶ κρίνοιτ’ ἂν οὐ καλῶς φρονεῖν ὅστις πατρῴας γῆς ἀτιμάζων ὅρους ἄλλην ἐπαινεῖ καὶ τρόποισιν ἥδεται.
<euripides.fragmenta urn:cts:greekLit:tlg0006.tlg020.1st1K-grc1.348>	ἁζοίμην
<euripides.fragmenta urn:cts:greekLit:tlg0006.tlg020.1st1K-grc1.349>	Αἰθιοπίαν νιν ἐξέσῳσ’ ἐπὶ χθόνα
<euripides.fragmenta urn:cts:greekLit:tlg0006.tlg020.1st1K-grc1.350>	καί μοι, πολὺν γὰρ πέλανον ἐκπέμπεις δόμων, φράσον σελήνας τάσδε πυρίνου χλόης
<euripides.fragmenta urn:cts:greekLit:tlg0006.tlg020.1st1K-grc1.351>	ὀλολύζετ’, ὦ γυναῖκες, ὡς ἔλθῃ θεὰ χρυσῆν ἔχουσα Γοργόν’ ἐπίκουρος πόλει.
<euripides.fragmenta urn:cts:greekLit:tlg0006.tlg020.1st1K-grc1.352>	ὡς σὺν θεοῖσι τοὺς σοφοὺς κινεῖν δόρυ στρατηλάτας χρή, τῶν θεῶν δὲ μὴ βίᾳ.
<euripides.fragmenta urn:cts:greekLit:tlg0006.tlg020.1st1K-grc1.353>	οὐδεὶς στρατεύσας ἄδικα σῶς ἦλθεν πάλιν.
<euripides.fragmenta urn:cts:greekLit:tlg0006.tlg020.1st1K-grc1.354>	τὰς οὐσίας γὰρ μᾶλλον ἢ τὰς ἁρπαγὰς τιμᾶν δίκαιον· οὔτε γὰρ πλοῦτός ποτε βέβαιος ἄδικος
<euripides.fragmenta urn:cts:greekLit:tlg0006.tlg020.1st1K-grc1.355>	ναῦς ἡ μεγίστη κρεῖσσον ἢ μικρὸν σκάφος.
<euripides.fragmenta urn:cts:greekLit:tlg0006.tlg020.1st1K-grc1.356>	ὀλίγους ἐπαινῶ μᾶλλον ἢ πολλοὺς κακούς.
<euripides.fragmenta urn:cts:greekLit:tlg0006.tlg020.1st1K-grc1.357>	ζεῦγος τριπάρθενον
<euripides.fragmenta urn:cts:greekLit:tlg0006.tlg020.1st1K-grc1.358>	οὐκ ἔστι μητρὸς οὐδὲν ἥδιον τέκνοις· ἐρᾶτε μητρός, παῖδες, ὡς οὐκ ἔστ’ ἔρως τοιοῦτος ἄλλος ὅστις ἡδίων ἐρᾶν.
<euripides.fragmenta urn:cts:greekLit:tlg0006.tlg020.1st1K-grc1.359>	θετῶν δὲ παίδων ποῦ κράτος; τὰ φύντα γὰρ κρείσσω νομίζειν τῶν δοκημάτων χρεών.
<euripides.fragmenta urn:cts:greekLit:tlg0006.tlg020.1st1K-grc1.360>	τὰς χάριτις ὅστις εὐγενῶς χαρίζεται, ἥδιον ἐν βροτοῖσιν· οἳ δὲ δρῶσι μέν, χρόνῳ δὲ δρῶσι, δυσγενέστερον . . ἐγὼ δὲ δώσω παῖδα τὴν ἐμὴν κτανεῖν. λογίζομαι δὲ πολλά· πρῶτα μὲν πόλιν οὐκ ἄν τιν’ ἄλλην τῆσδε βελτίω λαβεῖν· ᾗ πρῶτα μὲν λεὼς οὐκ ἐπακτὸς ἄλλοθεν, αὐτόχθονες δ’ ἔφυμεν· αἱ δ’ ἄλλαι πόλεις πεσσῶν ὁμοίως διαφοραῖς ἐκτισμέναι ἄλλαι παρ’ ἄλλων εἰσὶν εἰσαγώγιμοι. ὅστις δ’ ἀπ’ ἄλλης πόλεος οἰκήσῃ πόλιν, ἁρμὸς πονηρὸς ὥσπερ ἐν ξύλῳ παγείς, λόγῳ πολίτης ἐστί, τοῖς δ’ ἔργοισιν οὔ. ἔπειτα τέκνα τοῦδ’ ἕκατι τίκτομεν, ὡς θεῶν τε βωμοὺς πατρίδα τε ῥυώμεθα. πόλεως δ’ ἀπάσης τοὔνομ’ ἕν, πολλοὶ δέ νιν ναίουσι· τούτους πῶς διαφθεῖραί με χρή, ἐξὸν προπάντων μίαν ὑπερδοῦναι θανεῖν; εἴπερ γὰρ ἀριθμὸν οἶδα καὶ τοὐλάσσονος τὸ μεῖζον, οὑνὸς οἶκος οὐ πλέον σθένει πταίσας ἀπάσης πόλεος οὐδ’ ἴσον φέρει. εἰ δ’ ἦν ἐν οἴκοις ἀντὶ θηλειῶν στάχυς ἄρσην, πόλιν δὲ πολεμία κατεῖχε φλόξ, οὐκ ἄν νιν ἐξέπεμπον εἰς μάχην δορός, θάνατον προταρβοῦσ’; ἀλλ’ ἔμοιγ’ εἴη τέκνα 〈ἃ〉 καὶ μάχοιτο καὶ μετ’ ἀνδράσιν πρέποι, μὴ σχήματ’ ἄλλως ἐν πόλει πεφυκότα. τὰ μητέρων δὲ δάκρυ’ ὅταν πέμπῃ τέκνα, πολλοὺς ἐθήλυν’ εἰς μάχην ὁρμωμένους. μισῶ γυναῖκας αἵτινες πρὸ τοῦ καλοῦ ζῆν παῖδας εἵλοντ’ ἢ παρῄνεσαν κακά. καὶ μὴν θανόντες γ’ ἐν μάχῃ πολλῶν μέτα τύμβον τε κοινὸν ἔλαχον εὔκλειάν τ’ ἴσην· τἠμῇ δὲ παιδὶ στέφανος εἷς μιᾷ μόνῃ πόλεως θανούσῃ τῆσδ’ ὑπερδοθήσεται. καὶ τὴν τεκοῦσαν καὶ σὲ δύο θ’ ὁμοσπόρω σώσει· τί τούτων οὐχὶ δέξασθαι καλόν; τὴν οὐκ ἐμὴν . . πλὴν φύσει δώσω κόρην θῦσαι πρὸ γαίας. εἰ γὰρ αἱρεθήσεται πόλις, τί παίδων τῶν ἐμῶν μέτεστί μοι; οὐκ οὖν ἅπαντα τοὐπ’ ἐμοὶ σωθήσεται; ἄρξουσιν ἄλλοι, τήνδ’ ἐγὼ σώσω πόλιν. ἐκεῖνο δ’ οὗ 〈τὸ〉 πλεῖστον ἐν κοινῷ μέρος, οὐκ ἔσθ’ ἑκούσης τῆς ἐμῆς ψυχῆς ἄτερ προγόνων παλαιὰ θέσμι’ ὅστις ἐκβαλεῖ· οὐδ’ ἀντ’ ἐλαίας χρυσέας τε Γοργόνος τρίαιναν ὀρθὴν στᾶσαν ἐν πόλεως βάθροις Εὔμολπος οὐδὲ Θρῂξ ἀναστέψει λεὼς στεφάνοισι, Παλλὰς δ’ οὐδαμοῦ τιμήσεται. χρῆσθ’, ὦ πολῖται, τοῖς ἐμοῖς λοχεύμασιν, σῴζεσθε, νικᾶτ’· ἀντὶ γὰρ ψυχῆς μιᾶς οὐκ ἔσθ’ ὅπως οὐ τήνδ’ ἐγὼ σώσω πόλιν. ὦ πατρίς, εἴθε πάντες οἳ ναίουσί σε οὕτω φιλοῖεν ὡς ἐγώ· καὶ ῥᾳδίως οἰκοῖμεν ἄν σε κοὐδὲν ἂν πάσχοις κακόν.
<euripides.fragmenta urn:cts:greekLit:tlg0006.tlg020.1st1K-grc1.361>	ἐγὼ δὲ τοὺς καλῶς τεθνηκότας ζῆν φημὶ μᾶλλον τοῦ βλέπειν τοὺς μὴ καλῶς.
<euripides.fragmenta urn:cts:greekLit:tlg0006.tlg020.1st1K-grc1.362>	ὀρθῶς μ’ ἐπήρου· βούλομαι δὲ σοί, τέκνον, φρονεῖς γὰρ ἤδη κἀποσῴσαι’ ἂν πατρὸς γνώμας φράσαντος, ἢν θάνω, παραινέσαι κειμήλι’ ἐσθλὰ καὶ νέοισι χρήσιμα. βραχεῖ δὲ μύθῳ πολλὰ συλλαβὼν ἐρῶ. πρῶτον φρένας μὲν ἠπίους ἔχειν χρεών· τῷ πλουσίῳ τε τῷ τε μὴ διδοὺς μέρος ἴσον σεαυτὸν εὐσεβεῖν πᾶσιν δίδου. δυοῖν παρόντοιν πραγμάτοιν πρὸς θάτερον γνώμην προσάπτων τὴν ἐναντίαν μέθες. ἀδίκως δὲ μὴ κτῶ χρήματ’, ἢν βούλῃ πολὺν χρόνον μελάθροις ἐμμένειν· τὰ γὰρ κακῶς οἴκους ἐσελθόντ’ οὐκ ἔχει σωτηρίαν. ἔχειν δὲ πειρῶ· τοῦτο γὰρ τό τ’ εὐγενὲς καὶ τοὺς γάμους δίδωσι τοὺς πρώτους ἔχειν. ἐν τῷ πένεσθαι δ’ ἐστὶν ἥ τ’ ἀδοξία, κἂν ᾖ σοφός τις, ἥ τ’ ἀτιμία βίου. φίλους δὲ τοὺς μὲν μὴ χαλῶντας ἐν λόγοις κέκτησο· τοὺς δὲ πρὸς χάριν σὺν ἡδονῇ τῇ σῇ πονηροὺς κλῇθρον εἰργέτω στέγης. ὁμιλίας δὲ τὰς γεραιτέρων φίλει, ἀκόλαστα δ’ ἤθη λαμπρὰ συγγελᾶν μόνον μίσει· βραχεῖα τέρψις ἡδονῆς κακῆς. ἐξουσίᾳ δὲ μήποτ’ ἐντρυφῶν, τέκνον, αἰσχροὺς ἔρωτας δημοτῶν διωκαθεῖν. ὃ καὶ σίδηρον ἀγχόνας τ’ ἐφέλκεται, χρηστῶν πενήτων ἤν τις αἰσχύνῃ τέκνα. καὶ τοὺς πονηροὺς μήποτ’ αὔξαν’ ἐν πόλει· κακοὶ γὰρ ἐμπλησθέντες ἢ νομίσματος ἢ πόλεος ἐμπεσόντες εἰς ἀρχήν τινα σκριτῶσιν, ἀδόκητ’ εὐτυχησάντων δόμων. ἀλλ’ ὦ τέκνον μοι δὸς χέρ’, ὡς θίγῃ πατήρ, καὶ χαῖρ’· ὑπ’ αἰδοῦς δ’ οὐ λίαν ἀσπάζομαι· γυναικόφρων γὰρ θυμὸς ἀνδρὸς οὐ σοφοῦ.
<euripides.fragmenta urn:cts:greekLit:tlg0006.tlg020.1st1K-grc1.363>	εἷς μὲν λόγος μοι δεῦρ’ ἀεὶ περαίνεται.
<euripides.fragmenta urn:cts:greekLit:tlg0006.tlg020.1st1K-grc1.364>	ἐκ τῶν πόνων τοι τἀγάθ’ αὔξεται βροτοῖς. [ὁ δ’ ἡδὺς αἰὼν ἡ κακή τ’ ἀνανδρία οὔτ’ οἶκον οὔτε πόλιν ἀνορθώσειεν ἄν.]
<euripides.fragmenta urn:cts:greekLit:tlg0006.tlg020.1st1K-grc1.365>	αἰδοῦς δὲ καὐτὸς δυσκρίτως ἔχω πέρι· καὶ δεῖ γὰρ αὐτῆς κἄστιν αὖ κακὸν μέγα.
<euripides.fragmenta urn:cts:greekLit:tlg0006.tlg020.1st1K-grc1.366>	τοὐνθένδ’ ἀπίχθυς βαρβάρους οἰκεῖν δοκῶ
<euripides.fragmenta urn:cts:greekLit:tlg0006.tlg020.1st1K-grc1.367>	ἐν ἀστρώτῳ πέδῳ εὕδουσι, πηγαῖς δ’ οὐχ ὑγραίνουσιν πόδας.
<euripides.fragmenta urn:cts:greekLit:tlg0006.tlg020.1st1K-grc1.368>	μίασμα δρυός
<euripides.fragmenta urn:cts:greekLit:tlg0006.tlg020.1st1K-grc1.369>	κείσθω δόρυ μοι μίτον ἀμφιπλέκειν ἀράχναις, μετὰ δ’ ἡσυχίας πολιῷ γήρᾳ συνοικοίην· ἀείδοιμι δὲ στεφάνοις κάρα πολιὸν στεφανώσας Θρηίκιον πέλταν πρὸς Ἀθάνας περικίοσιν ἀγκρεμάσας θαλάμοις δέλτων τ’ ἀναπτύσσοιμι γῆρυν ἂν σοφοὶ κλέονται.
<euripides.fragmenta urn:cts:greekLit:tlg0006.tlg020.1st1K-grc1.371>	πέμπεις δ’ ἐς Ἅιδου ζῶντα κοὐ τεθνηκότα, καί μοι τὸ τέρθρον δῆλον εἰσπορεύομαι.
<euripides.fragmenta urn:cts:greekLit:tlg0006.tlg020.1st1K-grc1.372>	οὐκ ἔστιν, ὦ γεραιέ, μὴ δείσῃς τάδε· τὰ Δαιδάλεια πάντα κινεῖσθαι δοκεῖ λέγειν τ’ ἀγάλμαθ’· ὧδ’ ἀνὴρ κεῖνος σοφός.
<euripides.fragmenta urn:cts:greekLit:tlg0006.tlg020.1st1K-grc1.373>	πᾶς δ’ ἐξεθέρισεν ὥστε πύρινον 〈στάχυν〉 σπάθῃ κολούων φασγάνου μελανδέτου.
<euripides.fragmenta urn:cts:greekLit:tlg0006.tlg020.1st1K-grc1.374>	ἢ κύαθον ἢ χαλκήλατον ἡθμὸν προσίσχων τοῖσδε τοῖς ὑπωπίοις
<euripides.fragmenta urn:cts:greekLit:tlg0006.tlg020.1st1K-grc1.375>	πιστὸν μὲν οὖν εἶναι χρὴ τὸν διάκονον τοιοῦτον εἶναι καὶ στέγειν τὰ δεσποτῶν.
<euripides.fragmenta urn:cts:greekLit:tlg0006.tlg020.1st1K-grc1.376>	οὐκ οἶδ’ ὅτῳ χρὴ κανόνι τὰς βροτῶν τύχας ὀρθῶς σταθμήσαντ’ εἰδέναι τὸ δραστέον.
<euripides.fragmenta urn:cts:greekLit:tlg0006.tlg020.1st1K-grc1.377>	μάτην δὲ θνητοὶ τοὺς νόθους φεύγουσ’ ἄρα παῖδας φυτεύειν· ὃς γὰρ ἂν χρηστὸς φύῃ, οὐ τοὔνομ’ αὐτοῦ τὴν φύσιν διαφθερεῖ.
<euripides.fragmenta urn:cts:greekLit:tlg0006.tlg020.1st1K-grc1.378>	νῦν δ’ ἤν τις οἴκων πλουσίαν ἔχῃ φάτνην, πρῶτος γέγραπται τῶν τ’ ἀμεινόνων κρατεῖ· τὰ δ’ ἔργ’ ἐλάσσω χρημάτων νομίζομεν.
<euripides.fragmenta urn:cts:greekLit:tlg0006.tlg020.1st1K-grc1.379>	σκύφος τε μακρός
<euripides.fragmenta urn:cts:greekLit:tlg0006.tlg020.1st1K-grc1.380>	Ταρτάρειος
<euripides.fragmenta urn:cts:greekLit:tlg0006.tlg020.1st1K-grc1.381>	σχεδὸν παρ’ αὐτοῖς κρασπέδοις Εὐρωπίας
<euripides.fragmenta urn:cts:greekLit:tlg0006.tlg020.1st1K-grc1.382>	ἐγὼ πέφυκα γραμμάτων μὲν οὐκ ἴδρις, μορφὰς δὲ λέξω καὶ σαφῆ τεκμήρια. κύκλος τις ὡς τόρνοισιν ἐκμετρούμενος, οὗτος δ’ ἔχει σημεῖον ἐν μέσῳ σαφές· τὸ δεύτερον δὲ πρῶτα μὲν γραμμαὶ δύο, ταύτας διείργει δ’ ἐν μέσαις ἄλλη μία· τρίτον δὲ βόστρυχός τις ὥς εἱλιγμένος· τὸ δ’ αὖ τέταρτον ἢ μὲν εἰς ὀρθὸν μία, λοξαὶ δ’ ἐπ’ αὐτῆς τρεῖς κατεστηριγμέναι εἰσίν· τὸ πέμπτον δ’ οὐκ ἐν εὐμαρεῖ φράσαι· γραμμαὶ γάρ εἰσιν ἐκ διεστώτων δύο, αὗται δὲ συντρέχουσιν εἰς μίαν βάσιν· τὸ λοίσθιον δὲ τῷ τρίτῳ προσεμφερές.
<euripides.fragmenta urn:cts:greekLit:tlg0006.tlg020.1st1K-grc1.383>	τοία Στυγός σε μελανοκάρδιος πέτρα Ἀχερόντιός τε σκοπελὸς αἱματοσταγὴς φρουροῦσι Κωκυτοῦ τε περίδρομοι κύνες Ἔχιδνά θ’ ἑκατογκέφαλος, ἢ τὰ σπλάγχνα σου διασπαράξει, πλευμόνων τ’ ἀνθάψεται Ταρτησσία μύραινα· τὼ νεφρὼ δέ σου αὐτοῖσιν ἐντέροισιν ᾑματωμένω διασπάσονται Γοργόνες Τειθράσιαι.
<euripides.fragmenta urn:cts:greekLit:tlg0006.tlg020.1st1K-grc1.384>	κάρα τε γάρ σου συγχέω κόμαις ὁμοῦ, ῥανῶ τε πεδόσ’ ἐγκέφαλον· ὀμμάτων δ’ ἄπο αἱμοσταγῆ πρηστῆρε ῥεύσονται κάτω.
<euripides.fragmenta urn:cts:greekLit:tlg0006.tlg020.1st1K-grc1.385>	τί με δῆτ’, ὦ μελέα μᾶτερ, ἔτικτες;
<euripides.fragmenta urn:cts:greekLit:tlg0006.tlg020.1st1K-grc1.386>	ἀνόνητον ἄγαλμ’, ὦ πάτερ, οἴκοισι τεκών
<euripides.fragmenta urn:cts:greekLit:tlg0006.tlg020.1st1K-grc1.387>	καίτοι φθόνου μὲν μῦθον ἄξιον φράσω
<euripides.fragmenta urn:cts:greekLit:tlg0006.tlg020.1st1K-grc1.388>	ἀλλ’ ἔστι δή τις ἄλλος ἐν βροτοῖς ἔρως ψυχῆς δικαίας σώφρονός τε κἀγαθῆς. καὶ χρῆν δὲ τοῖς βροτοῖσι τόνδ’ εἶναι νόμον τῶν εὐσεβούντων οἵτινές τε σώφρονες ἐρᾶν, Κύπριν δὲ τὴν Διὸς χαίρειν ἐᾶν.
<euripides.fragmenta urn:cts:greekLit:tlg0006.tlg020.1st1K-grc1.389>	ἀνὴρ γὰρ ὅστις χρημάτων μὲν ἐνδεής, δρᾶσαι δὲ χειρὶ δυνατός, οὐκ ἀφέξεται τὰ τῶν ἐχόντων χρήμαθ’ ἁρπάζειν βίᾳ.
<euripides.fragmenta urn:cts:greekLit:tlg0006.tlg020.1st1K-grc1.390>	συμπολίτης
<euripides.fragmenta urn:cts:greekLit:tlg0006.tlg020.1st1K-grc1.391>	οὐκ ἔστιν οὐδὲν χωρὶς ἀνθρώποις θεῶν· σπουδάζομεν δὲ πόλλ’ ὑπ’ ἐλπίδων, μάτην πόνους ἔχοντες, οὐδὲν εἰδότες σαφές.
<euripides.fragmenta urn:cts:greekLit:tlg0006.tlg020.1st1K-grc1.392>	εἰ δ’ ἄτερ πόνων δοκεῖς ἔσεσθαι, μῶρος εἶ, θνητὸς γεγώς.
<euripides.fragmenta urn:cts:greekLit:tlg0006.tlg020.1st1K-grc1.393>	γνώμης γὰρ οὐδὲν ἁρετὴ μονουμένη.
<euripides.fragmenta urn:cts:greekLit:tlg0006.tlg020.1st1K-grc1.394>	οὐ πώποτ’ ἔργου μᾶλλον εἱλόμην λόγους.
<euripides.fragmenta urn:cts:greekLit:tlg0006.tlg020.1st1K-grc1.395>	πλούτου δ’ ἀπορρυέντος ἀσθενεῖς γάμοι· τὴν μὲν γὰρ εὐγένειαν αἰνοῦσιν βροτοί, μᾶλλον δὲ κηδεύουσι τοῖς εὐδαίμοσιν.
<euripides.fragmenta urn:cts:greekLit:tlg0006.tlg020.1st1K-grc1.396>	ἀλλ’ εἴπερ ἔστιν ἐν βροτοῖς ψευδηγορεῖν πιθανά, νομίζειν χρή σε καὶ τοὐναντίον, ἄπιστ’ ἀληθῆ πολλὰ συμβαίνειν βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.397>	θεοῦ θέλοντος κἂν ἐπὶ ῥιπὸς πλέοις.
<euripides.fragmenta urn:cts:greekLit:tlg0006.tlg020.1st1K-grc1.398>	εὕδουσα δ’ Ἰνοῦς συμφορὰ χρόνον πολὺν νῦν ὄμμ’ ἐγείρει
<euripides.fragmenta urn:cts:greekLit:tlg0006.tlg020.1st1K-grc1.399>	φίλαι γυναῖκες, πῶς ἂν ἐξ ἀρχῆς δόμους Ἀθάμαντος οἰκήσαιμι τῶν πεπραγμένων δράσασα μηδέν;
<euripides.fragmenta urn:cts:greekLit:tlg0006.tlg020.1st1K-grc1.400>	ὦ θνητὰ πράγματ’, ὦ γυναικεῖαι φρένες· ὅσον νόσημα τὴν Κύπριν κεκτήμεθα.
<euripides.fragmenta urn:cts:greekLit:tlg0006.tlg020.1st1K-grc1.401>	φεῦ, ὅσῳ τὸ θῆλυ δυστυχέστερον γένος πέφυκεν ἀνδρῶν· ἔν τε τοῖσι γὰρ καλοῖς πολλῷ λέλειπται κἀπὶ τοῖς αἰσχροῖς πλέον.
<euripides.fragmenta urn:cts:greekLit:tlg0006.tlg020.1st1K-grc1.402>	νόμοι γυναικῶν οὐ καλῶς κεῖνται πέρι· χρῆν γὰρ τὸν εὐτυχοῦνθ’ ὅπως πλείστας ἔχειν [γυναῖκας, εἴπερ τροφὴ δόμοις παρῆν], ὡς τὴν κακὴν μὲν ἐξέβαλλε δωμάτων, τὴν δ’ οὖσαν ἐσθλὴν ἡδέως ἐσῴζετο. νῦν δ’ εἰς μίαν βλέπουσι, κίνδυνον μέγαν ῥίπτοντες· οὐ γὰρ τῶν τρόπων πειρώμενοι νύμφας ἐς οἴκους ἑρματίζονται βροτοί.
<euripides.fragmenta urn:cts:greekLit:tlg0006.tlg020.1st1K-grc1.403>	τίς ἆρα μήτηρ ἢ πατὴρ κακὸν μέγα βροτοῖς ἔφυσε τὸν δυσώνυμον φθόνον; ποῦ καί ποτ’ οἰκεῖ σώματος λαχὼν μέρος; ἐν χερσὶν ἢ σπλάγχνοισιν ἢ παρ’ ὄμματα; ἔσθ’ ἡμῖν ὡς ἦν μόχθος ἰατροῖς μέγας τομαῖς ἀφαιρεῖν ἢ ποτοῖσι φαρμάκοις πασῶν μεγίστην τῶν ἐν ἀνθρώποις νόσων.
<euripides.fragmenta urn:cts:greekLit:tlg0006.tlg020.1st1K-grc1.404>	τό τ’ εὐγενὲς πολλὴν δίδωσιν ἐλπίδ’ ὡς ἄρξουσι γῆς.
<euripides.fragmenta urn:cts:greekLit:tlg0006.tlg020.1st1K-grc1.405>	τὴν εὐγένειαν, κἂν ἄμορφος ᾖ γάμος, τιμῶσι πολλοὶ προσλαβεῖν τέκνων χάριν, τό τ’ ἀξίωμα μᾶλλον ἢ τὰ χρήματα.
<euripides.fragmenta urn:cts:greekLit:tlg0006.tlg020.1st1K-grc1.406>	μὴ σκυθρωπὸς ἴσθ’ ἄγαν πρὸς τοὺς κακῶς πράσσοντας, ἄνθρωπος γεγώς.
<euripides.fragmenta urn:cts:greekLit:tlg0006.tlg020.1st1K-grc1.407>	ἀμουσία τοι μηδ’ ἐπ’ οἰκτροῖσιν δάκρυ στάζειν· κακὸν δέ, χρημάτων ὄντων ἄλις, φειδοῖ πονηρᾷ μηδέν’ εὖ ποιεῖν βροτῶν.
<euripides.fragmenta urn:cts:greekLit:tlg0006.tlg020.1st1K-grc1.408>	ἐν ἐλπίσιν χρὴ τοὺς σοφοὺς ἄγειν βίον.
<euripides.fragmenta urn:cts:greekLit:tlg0006.tlg020.1st1K-grc1.409>	μήτ’ εὐτυχοῦσα πᾶσαν ἡνίαν χάλα κακῶς τε πράσσουσ’ ἐλπίδος κεδνῆς ἔχου.
<euripides.fragmenta urn:cts:greekLit:tlg0006.tlg020.1st1K-grc1.410>	τοιάνδε χρὴ γυναικὶ πρόσπολον ἐᾶν ἥτις τὸ μὲν δίκαιον οὐ σιγήσεται, τὰ δ’ αἰσχρὰ μισεῖ καὶ κατ’ ὀφθαλμοὺς ἔχει.
<euripides.fragmenta urn:cts:greekLit:tlg0006.tlg020.1st1K-grc1.411>	ἴστω δὲ μηδεὶς ταῦθ’ ἃ σιγᾶσθαι χρεών· μικροῦ γὰρ ἐκ λαμπτῆρος Ἰδαῖον λέπας πρήσειεν ἄν τις, καὶ πρὸς ἄντρ’ εἰπὼν ἕνα πύθοιντ’ ἂν ἀστοὶ πάντες ἃ κρύπτειν χρεών.
<euripides.fragmenta urn:cts:greekLit:tlg0006.tlg020.1st1K-grc1.412>	ἐμοὶ γὰρ εἴη πτωχός, εἰ δὲ βούλεται πτωχοῦ κακίων, ὅστις ὢν εὔνους ἐμοὶ φόβον παρελθὼν τἀπὸ καρδίας ἐρεῖ.
<euripides.fragmenta urn:cts:greekLit:tlg0006.tlg020.1st1K-grc1.413>	ἐπίσταμαι δὲ πάνθ’ ὅσ’ εὐγενῆ χρεών, σιγᾶν θ’ ὅπου δεῖ καὶ λέγειν ἵν’ ἀσφαλές, ὁρᾶν θ’ ἃ δεῖ με κοὐχ ὁρᾶν ἃ μὴ πρέπει, γαστρὸς κρατεῖν δέ· καὶ γὰρ ἐν κακοῖσιν ὢν ἐλευθέροισιν ἐμπεπαίδευμαι τρόποις.
<euripides.fragmenta urn:cts:greekLit:tlg0006.tlg020.1st1K-grc1.414>	φειδώμεθ’ ἀνδρῶν εὐγενῶν, φειδώμεθα, κακοὺς δ’ ἀποπτύωμεν, ὥσπερ ἄξιοι.
<euripides.fragmenta urn:cts:greekLit:tlg0006.tlg020.1st1K-grc1.415>	ἄνασσα, πολλοῖς ἔστιν ἀνθρώπων κακά, τοῖς δ’ ἄρτι λήγει, τοῖς δὲ κίνδυνος μολεῖν. κύκλος γὰρ αὑτὸς καρπίμοις τε γῆς φυτοῖς θνητῶν τε γενεᾷ· τῶν μὲν αὔξεται βίος, τῶν δὲ φθίνει τε καὶ θερίζεται πάλιν.
<euripides.fragmenta urn:cts:greekLit:tlg0006.tlg020.1st1K-grc1.416>	πολλοί γε θνητῶν τῷ θράσει τὰς συμφορὰς ζητοῦσ’ ἀμαυροῦν κἀποκρύπτεσθαι κακά.
<euripides.fragmenta urn:cts:greekLit:tlg0006.tlg020.1st1K-grc1.417>	κέκτησο δ’ ὀρθῶς ἂν ἔχῃς ἄνευ ψόγου, κἂν σμικρὰ σῴζου, τοὔνδικον σέβουσ’ ἀεί, μὴ δ’ ὡς κακὸς ναύκληρος εὖ πράξας ποτὲ ζητῶν τὰ πλείον’, εἶτα πάντ’ ἀπώλεσεν.
<euripides.fragmenta urn:cts:greekLit:tlg0006.tlg020.1st1K-grc1.418>	γίγνωσκε τἀνθρώπεια μηδ’ ὑπερμέτρως ἄλγει· κακοῖς γὰρ οὐ σὺ πρόσκεισαι μόνη.
<euripides.fragmenta urn:cts:greekLit:tlg0006.tlg020.1st1K-grc1.419>	βίᾳ νυν ἕλκετ’ ὦ κακοὶ τιμὰς βροτοί, καὶ κτᾶσθε πλοῦτον πάντοθεν θηρώμενοι, σύμμικτα μὴ δίκαια καὶ δίκαι’ ὁμοῦ· ἔπειτ’ ἀμᾶσθε τῶνδε δύστηνον θέρος.
<euripides.fragmenta urn:cts:greekLit:tlg0006.tlg020.1st1K-grc1.420>	ὁρᾷς τυράννους διὰ μακρῶν ηὐξημένους, ὡς μικρὰ τὰ σφάλλοντα, καὶ μί’ ἡμέρα τὰ μὲν καθεῖλεν ὑψόθεν, τὰ δ’ ἦρ’ ἄνω. ὑπόπτερος δ’ ὁ πλοῦτος· οἷς γὰρ ἦν ποτε, ἐξ ἐλπίδων πίπτοντας ὑπτίους ὁρῶ.
<euripides.fragmenta urn:cts:greekLit:tlg0006.tlg020.1st1K-grc1.421>	κοίλοις ἐν ἄντροις ἄλυχνος, ὥστε θήρ, μόνος
<euripides.fragmenta urn:cts:greekLit:tlg0006.tlg020.1st1K-grc1.422>	πολλοὶ παρῆσαν, ἀλλ’ ἄπιστα Θεσσαλῶν
<euripides.fragmenta urn:cts:greekLit:tlg0006.tlg020.1st1K-grc1.423>	. . δ’ ἄρα
<euripides.fragmenta urn:cts:greekLit:tlg0006.tlg020.1st1K-grc1.424>	Φλεγύαντος υἱέ, δέσποτ’ Ἰξίων. .
<euripides.fragmenta urn:cts:greekLit:tlg0006.tlg020.1st1K-grc1.425>	ὅστις γὰρ ἀστῶν πλέον ἔχειν πέφυκ’ ἀνήρ, [οὐδὲν φρονεῖ δίκαιον οὐδὲ βούλεται] φίλοις τ’ ἄμικτός ἐστι καὶ πάσῃ πόλει.
<euripides.fragmenta urn:cts:greekLit:tlg0006.tlg020.1st1K-grc1.426>	τά τοι μέγιστα πάντ’ ἀπείργασται βροτοῖς τόλμ’ ὥστε νικᾶν· οὔτε γὰρ τυραννίδες χωρὶς πόνου γένοιντ’ ἂν οὔτ’ οἶκος μέγας.
<euripides.fragmenta urn:cts:greekLit:tlg0006.tlg020.1st1K-grc1.428>	οἱ γὰρ Κύπριν φεύγοντες ἀνθρώπων ἄγαν νοσοῦσ’ ὁμοίως τοῖς ἄγαν θηρωμένοις.
<euripides.fragmenta urn:cts:greekLit:tlg0006.tlg020.1st1K-grc1.429>	ἀντὶ πυρὸς γὰρ ἄλλο πῦρ μεῖζον ἐβλάστομεν γυναῖκες πολὺ δυσμαχώτερον.
<euripides.fragmenta urn:cts:greekLit:tlg0006.tlg020.1st1K-grc1.430>	ἔχω δὲ τόλμης καὶ θράσους διδάσκαλον ἐν τοῖς ἀμηχάνοισιν εὐπορώτατον, Ἔρωτα, πάντων δυσμαχώτατον θεόν.
<euripides.fragmenta urn:cts:greekLit:tlg0006.tlg020.1st1K-grc1.431>	Ἔρως γὰρ ἄνδρας οὐ μόνους ἐπέρχεται οὐδ’ αὖ γυναῖκας, ἀλλὰ καὶ θεῶν ἄνω ψυχὰς χαράσσει κἀπὶ πόντον ἔρχεται· καὶ τόνδ’ ἀπείργειν οὐδ’ ὁ παγκρατὴς σθένει Ζεύς, ἀλλ’ ὑπείκει καὶ θέλων ἐγκλίνεται.
<euripides.fragmenta urn:cts:greekLit:tlg0006.tlg020.1st1K-grc1.432>	αὐτός τι νῦν δρῶν εἶτα δαίμονας κάλει· τῷ γὰρ πονοῦντι καὶ θεὸς συλλαμβάνει.
<euripides.fragmenta urn:cts:greekLit:tlg0006.tlg020.1st1K-grc1.433>	ἔγωγε φημὶ καὶ νόμον γε μὴ σέβειν ἐν τοῖσι δεινοῖς τῶν ἀναγκαίων πλέον.
<euripides.fragmenta urn:cts:greekLit:tlg0006.tlg020.1st1K-grc1.434>	οὐ γὰρ κατ’ εὐσέβειαν αἱ θνητῶν τύχαι, τολμήμασιν δὲ καὶ χερῶν ὑπερβολαῖς ἁλίσκεταί τε πάντα καὶ θηρεύεται.
<euripides.fragmenta urn:cts:greekLit:tlg0006.tlg020.1st1K-grc1.435>	τί δ’ ἢν λυθείς με διαβάλῃς, παθεῖν σε δεῖ;
<euripides.fragmenta urn:cts:greekLit:tlg0006.tlg020.1st1K-grc1.436>	ὦ πότνι’ αἰδώς, εἴθε τοῖς πᾶσιν βροτοῖς συνοῦσα τἀναίσχυντον ἐξῃροῦ φρενῶν.
<euripides.fragmenta urn:cts:greekLit:tlg0006.tlg020.1st1K-grc1.437>	ὁρῶ δὲ τοῖς πολλοῖσιν ἀνθρώποις ἐγὼ τίκτουσαν ὕβριν τὴν πάροιθ’ εὐπραξίαν.
<euripides.fragmenta urn:cts:greekLit:tlg0006.tlg020.1st1K-grc1.438>	ὕβριν τε τίκτει πλοῦτος ἢ φειδὼ βίου.
<euripides.fragmenta urn:cts:greekLit:tlg0006.tlg020.1st1K-grc1.439>	φεῦ φεῦ, τὸ μὴ τὰ πράγματ’ ἀνθρώποις ἔχειν φωνήν, ἵν’ ἦσαν μηδὲν οἱ δεινοὶ λέγειν. νῦν δ’ εὐτρόχοισι στόμασι τἀληθέστατα κλέπτουσιν, ὥστε μὴ δοκεῖν ἃ χρὴ δοκεῖν.
<euripides.fragmenta urn:cts:greekLit:tlg0006.tlg020.1st1K-grc1.440>	Θησεῦ, παραινῶ σοὶ τὸ λῷστον, εἰ φρονεῖς, γυναικὶ πείθου μηδὲ τἀληθῆ κλύων.
<euripides.fragmenta urn:cts:greekLit:tlg0006.tlg020.1st1K-grc1.441>	χρόνος διέρπων πάντ’ ἀληθεύειν φιλεῖ.
<euripides.fragmenta urn:cts:greekLit:tlg0006.tlg020.1st1K-grc1.442>	. . πρὸς ἵππων εὐθὺς ὁρμήσας στάσιν
<euripides.fragmenta urn:cts:greekLit:tlg0006.tlg020.1st1K-grc1.443>	ὦ λαμπρὸς αἰθὴρ ἡμέρας θ’ ἁγνὸν φάος, ὡς ἡδὺ λεύσσειν τοῖς τε πράσσουσιν καλῶς καὶ τοῖσι δυστυχοῦσιν, ὧν πέφυκ’ ἐγώ.
<euripides.fragmenta urn:cts:greekLit:tlg0006.tlg020.1st1K-grc1.444>	ὦ δαῖμον, ὡς οὐκ ἔστ’ ἀποστροφὴ βροτοῖς τῶν ἐμφύτων τε καὶ θεηλάτων κακῶν.
<euripides.fragmenta urn:cts:greekLit:tlg0006.tlg020.1st1K-grc1.445>	ἀλλ’ οὐ γὰρ ὀρθῶς ταῦτα κρίνουσιν θεοί.
<euripides.fragmenta urn:cts:greekLit:tlg0006.tlg020.1st1K-grc1.446>	ὦ μάκαρ, οἵας ἔλαχες τιμάς, Ἱππόλυθ’ ἥρως, διὰ σωφροσύνην· οὔποτε θνητοῖς ἀρετῆς ἄλλη δύναμις μείζων· ἦλθε γὰρ ἢ πρόσθ’ ἢ μετόπισθεν τῆς εὐσεβίας χάρις ἐσθλή.
<euripides.fragmenta urn:cts:greekLit:tlg0006.tlg020.1st1K-grc1.447>	δίοπος
<euripides.fragmenta urn:cts:greekLit:tlg0006.tlg020.1st1K-grc1.448>	οὐρανὸς ὑπὲρ ἡμᾶς καινῶς φοτῶν ἕδος δαιμόνιον τόδ’ ἐν μέσῳ τοῦ οὐρανοῦ τε καὶ χθονός, οἳ μὲν ὀνομάζουσι χάος
<euripides.fragmenta urn:cts:greekLit:tlg0006.tlg020.1st1K-grc1.449>	ἐχρῆν γὰρ ἡμᾶς σύλλογον ποιουμένους τὸν φύντα θρηνεῖν εἰς ὅσ’ ἔρχεται κακά, τὸν δ’ αὖ θανόντα καὶ πόνων πεπαυμένον χαίροντας εὐφημοῦντας ἐκπέμπειν δόμων.
<euripides.fragmenta urn:cts:greekLit:tlg0006.tlg020.1st1K-grc1.450>	εἰ μὲν γὰρ οἰκεῖ νερτέρας ὑπὸ χθονὸς ἐν τοῖσιν οὐκέτ’ οὖσιν, οὐδὲν ἂν σθένοι.
<euripides.fragmenta urn:cts:greekLit:tlg0006.tlg020.1st1K-grc1.451>	εἰ γάρ σ’ ἔμελλεν, ὡς σὺ φής, κτείνειν πόσις, χρῆν καὶ σὲ μέλλειν, ὡς χόλος παρήλυθεν.
<euripides.fragmenta urn:cts:greekLit:tlg0006.tlg020.1st1K-grc1.452>	ἐκεῖνο γὰρ πέπονθ’ ὅπερ πάντες βροτοί· φιλῶν μάλιστ’ ἐμαυτὸν οὐκ αἰσχύνομαι.
<euripides.fragmenta urn:cts:greekLit:tlg0006.tlg020.1st1K-grc1.453>	στρ. Εἰρήνα βαθύπλουτε καὶ καλλίστα μακάρων θεῶν, ζῆλός μοι σέθεν ὡς χρονίζεις. δέδοικα δὲ μὴ πρὶν πόνοις ὑπερβάλῃ με γῆρας, πρὶν σὰν χαρίεσσαν προσιδεῖν ὥραν καὶ καλλιχόρους ἀοιδὰς φιλοστεφάνους τε κώμους. ἴθι μοι, πότνα, πόλιν. ἀντ. τὰν δ’ ἐχθρὰν στάσιν εἶργ’ ἀπ’ οἴ- κῶν τὰν μαινομέναν τ’ ἔριν θηκτῷ τερπομέναν σιδάρῳ.
<euripides.fragmenta urn:cts:greekLit:tlg0006.tlg020.1st1K-grc1.454>	τεθνᾶσι παῖδες οὐκ ἐμοὶ μόνῃ βροτῶν οὐδ’ ἀνδρὸς ἐστερήμεθ’, ἀλλὰ μυρίαι τὸν αὐτὸν ἐξήντλησαν ὡς ἐγὼ βίον.
<euripides.fragmenta urn:cts:greekLit:tlg0006.tlg020.1st1K-grc1.455>	καὶ δὶς ἕπτ’ αὐτῆς τέκνα Νιόβης θανόντα Λοξίου τοξεύμασιν
<euripides.fragmenta urn:cts:greekLit:tlg0006.tlg020.1st1K-grc1.456>	ὠνητέραν δὴ τήνδ’ ἐγὼ δίδωμί σοι πληγήν
<euripides.fragmenta urn:cts:greekLit:tlg0006.tlg020.1st1K-grc1.457>	αἰδὼς ἐν ὀφθαλμοῖσι γίγνεται, τέκνον.
<euripides.fragmenta urn:cts:greekLit:tlg0006.tlg020.1st1K-grc1.458>	αἱ τύχαι δέ με μισθὸν λαβοῦσαι τῶν ἐμῶν τὰ φίλτατα σοφὴν ἔθηκαν.
<euripides.fragmenta urn:cts:greekLit:tlg0006.tlg020.1st1K-grc1.459>	κέρδη τοιαῦτα χρή τινα κτᾶσθαι βροτῶν, ἐφ’ οἶσι μέλλει μήποθ’ ὕστερον στένειν.
<euripides.fragmenta urn:cts:greekLit:tlg0006.tlg020.1st1K-grc1.460>	λύπη μὲν ἄτῃ περιπεσεῖν αἰσχρᾷ τινι· εἰ δ’ οὖν γένοιτο, χρὴ περιστεῖλαι καλῶς κρύπτοντα καὶ μὴ πᾶσι κηρύσσειν τάδε· γέλως γὰρ ἐχθροῖς γίγνεται τὰ τοιάδε.
<euripides.fragmenta urn:cts:greekLit:tlg0006.tlg020.1st1K-grc1.461>	οὐκ ἂν δύναιο μὴ καμὼν εὐδαιμονεῖν, αἰσχρόν τε μοχθεῖν μὴ θέλειν νεανίαν.
<euripides.fragmenta urn:cts:greekLit:tlg0006.tlg020.1st1K-grc1.462>	ἐπίσταμαι δὲ καὶ πεπείραμαι λίαν ὡς τῶν ἐχόντων πάντες ἄνθρωποι φίλοι.
<euripides.fragmenta urn:cts:greekLit:tlg0006.tlg020.1st1K-grc1.463>	οὐ γάρ ποτ’ ἄνδρα τὸν σοφὸν γυναικὶ χρὴ δοῦναι χαλινοὺς οὐδ’ ἀφέντ’ ἐᾶν κρατεῖν· πιστὸν γὰρ οὐδέν ἐστιν· εἰ δέ τις κυρεῖ γυναικὸς ἐσθλῆς, εὐτυχεῖ κακὸν λαβών.
<euripides.fragmenta urn:cts:greekLit:tlg0006.tlg020.1st1K-grc1.464>	γαμεῖτε νῦν, γαμεῖτε, κᾆτα θνῄσκετε ἢ φαρμάκοισιν ἐκ γυναικὸς ἢ δόλοις.
<euripides.fragmenta urn:cts:greekLit:tlg0006.tlg020.1st1K-grc1.465>	〈Ἅιδης〉 κρινεῖ ταῦτ’.
<euripides.fragmenta urn:cts:greekLit:tlg0006.tlg020.1st1K-grc1.466>	ἐγὼ χάριν σὴν παῖδά σου κατακτάνω;
<euripides.fragmenta urn:cts:greekLit:tlg0006.tlg020.1st1K-grc1.467>	τί γὰρ ποθεῖ τράπεζα; τῷ δ’ οὐ βρίθεται; πλήρης μὲν ὄψων ποντίων, πάρεισι δὲ μόσχων τέρειναι σάρκες ἀρνεία τε δαὶς καὶ πεπτὰ καὶ κροτητὰ τῆς ξουθοπτέρου πελάνῳ μελίσσης ἀφθόνως δεδευμένα.
<euripides.fragmenta urn:cts:greekLit:tlg0006.tlg020.1st1K-grc1.468>	τὰ δ’ ἄλλα χαῖρε κύλικος ἑρπούσης κύκλῳ.
<euripides.fragmenta urn:cts:greekLit:tlg0006.tlg020.1st1K-grc1.469>	νόμος δὲ 〈δείπνου〉 λείψαν’ ἐκβάλλειν κυσίν.
<euripides.fragmenta urn:cts:greekLit:tlg0006.tlg020.1st1K-grc1.470>	πρὶν ἂν . . ἐκφλῆναί με καὶ μαθεῖν λόγον
<euripides.fragmenta urn:cts:greekLit:tlg0006.tlg020.1st1K-grc1.471>	ἀλλ’ ὦ Κρῆτες, Ἴδης τέκνα
<euripides.fragmenta urn:cts:greekLit:tlg0006.tlg020.1st1K-grc1.472>	Φοινικογενοῦς [παῖ τῆς Τυρίας] τέκνον Εὐρώπης καὶ τοῦ μεγάλου Ζηνός, ἀνάσσων Κρήτης ἑκατομπτολιέθρου· ἥκω ζαθέους ναοὺς προλιπών, οὓς αὐθιγενὴς τμηθεῖσα δοκὸς στεγανοὺς παρέχει Χαλύβῳ πελέκει καὶ ταυροδέτῳ κόλλῃ κραθεῖσ’ ἀτρεκεῖς ἁρμοὺς κυπαρίσσου. ἁγνὸν δὲ βίον τείνων ἐξ οὗ Διὸς Ἰδαίου μύστης γενόμην, καὶ νυκτιπόλου Ζαγρέως βροντὰς τοὺς ὠμοφάγους δαίτας τελέσας μητρί τ’ ὀρείῳ δᾷδας ἀνασχὼν καὶ κουρήτων βάκχος ἐκλήθην ὁσιωθείς. πάλλευκα δ’ ἔχων εἵματα φεύγω γένεσίν τε βροτῶν καὶ νεκροθήκης οὐ χριμπτόμενος τήν τ’ ἐμψύχων βρῶσιν ἐδεστῶν πεφύλαγμαι.
<euripides.fragmenta urn:cts:greekLit:tlg0006.tlg020.1st1K-grc1.473>	φαῦλον ἄκομψον, τὰ μέγιστ’ ἀγαθόν, πᾶσαν ἐν ἔργῳ περιτεμνόμενον σοφίαν, λέσχης ἀτρίβωνα
<euripides.fragmenta urn:cts:greekLit:tlg0006.tlg020.1st1K-grc1.474>	πόνος γάρ, ὡς λέγουσιν, εὐκλείας πατήρ.
<euripides.fragmenta urn:cts:greekLit:tlg0006.tlg020.1st1K-grc1.475>	τὸ τῆς ἀνάγκης οὐ λέγειν ὅσον ζυγόν.
<euripides.fragmenta urn:cts:greekLit:tlg0006.tlg020.1st1K-grc1.476>	Τευθράντιον δὲ σχῆμα Μυσίας χθονός
<euripides.fragmenta urn:cts:greekLit:tlg0006.tlg020.1st1K-grc1.477>	δέσποτα φιλόδαφνε Βάκχε, παιὰν Ἄπολλον εὔλυρε
<euripides.fragmenta urn:cts:greekLit:tlg0006.tlg020.1st1K-grc1.478>	θριάζειν
<euripides.fragmenta urn:cts:greekLit:tlg0006.tlg020.1st1K-grc1.480>	Ζεὺς ὅστις ὁ Ζεύς, οὐ γὰρ οἶδα πλὴν λόγῳ
<euripides.fragmenta urn:cts:greekLit:tlg0006.tlg020.1st1K-grc1.481>	Ζεύς, ὡς λέλεκται τῆς ἀληθείας ὕπο, Ἕλλην’ ἔτικτεν
<euripides.fragmenta urn:cts:greekLit:tlg0006.tlg020.1st1K-grc1.482>	ἢ πρῶτα μὲν τὰ θεῖα προυμαντεύσατο χρησμοῖσι σαφέσιν ἀστέρων ἐπ’ ἀντολαῖς
<euripides.fragmenta urn:cts:greekLit:tlg0006.tlg020.1st1K-grc1.483>	Aristophanes Lysistr. 1124: ἐγὼ γυνὴ μέν εἰμι, νοῦς δ’ ἔνεστί μοι· αὐτὴ δ’ ἐμαυτῆς οὐ κακῶς γνώμης ἔχω· τοὺς δ’ ἐκ πατρός τε καὶ γεραιτέρων λόγους πολλοὺς ἀκούσασ’ οὐ μεμούσωμαι κἀκῶς.
<euripides.fragmenta urn:cts:greekLit:tlg0006.tlg020.1st1K-grc1.484>	κοὐκ ἐμὸς ὁ μῦθος, ἀλλ’ ἐμῆς μητρὸς πάρα, ὡς οὐρανός τε γαῖά τ’ ἦν μορφὴ μία· ἐπεὶ δ’ ἐχωρίσθησαν ἀλλήλων δίχα, τίκτουσι πάντα κἀνέδωκαν εἰς φάος, δένδρη, πετεινά, θῆρας οὕς θ’ ἅλμη τρέφει γένος τε θνητῶν.
<euripides.fragmenta urn:cts:greekLit:tlg0006.tlg020.1st1K-grc1.486>	δικαιοσύνας τὸ χρύσεον πρόσωπον
<euripides.fragmenta urn:cts:greekLit:tlg0006.tlg020.1st1K-grc1.487>	ὄμνυμι δ’ ἱερὸν αἰθέρ’, οἴκησιν Διός
<euripides.fragmenta urn:cts:greekLit:tlg0006.tlg020.1st1K-grc1.489>	τὸν δ’ ἀμφὶ βοῦς ῥιφέντα Βοιωτὸν καλεῖν
<euripides.fragmenta urn:cts:greekLit:tlg0006.tlg020.1st1K-grc1.490>	σύν τοι θεῷ χρὴ τοὺς σοφοὺς ἀναστρέφειν βουλεύματ’ ἀεὶ πρὸς τὸ χρησιμώτερον.
<euripides.fragmenta urn:cts:greekLit:tlg0006.tlg020.1st1K-grc1.491>	ἴστω δ’ ἄφρων ὢν ὅστις ἄτεκνος ὤν τὸ πρὶν παῖδας θυραίους εἰς δόμους ἐκτήσατο, τὴν μοῖραν εἰς τὸ μὴ χρεὼν παραστρέφων· ᾧ γὰρ θεοὶ διδῶσι μὴ φῦναι τέκνα, οὐ χρὴ μάχεσθαι πρὸς τὸ θεῖον, ἀλλ’ ἐᾶν.
<euripides.fragmenta urn:cts:greekLit:tlg0006.tlg020.1st1K-grc1.492>	ἀνδρῶν δὲ πολλοὶ τοῦ γέλωτος εἵνεκα ἀσκοῦσι χάριτας κερτόμους· ἐγὼ δέ πως μισῶ γελοίους, οἵτινες τήτει σοφῶν ἀχάλιν’ ἔχουσι στόματα, κεὶς ἀνδρῶν μὲν οὐ τελοῦσιν ἀριθμόν, ἐν γέλωτι δ’ εὐπρεπεῖς οἰκοῦσιν οἴκους καὶ τὰ ναυστολούμενα ἔσω δόμων σῴζουσι
<euripides.fragmenta urn:cts:greekLit:tlg0006.tlg020.1st1K-grc1.493>	ἄλγιστόν ἐστι θῆλυ μισηθὲν γένος· αἱ γὰρ σφαλεῖσαι ταῖσιν οὐκ ἐσφαλμέναις αἶσχος γυναιξὶ καὶ κεκοίνωνται ψόγον ταῖς οὐ κακαῖσιν αἱ κακαί· τὰ δ’ εἰς γάμους οὐδὲν δοκοῦσιν ὑγιὲς ἀνδράσιν φρονεῖν.
<euripides.fragmenta urn:cts:greekLit:tlg0006.tlg020.1st1K-grc1.494>	τῆς μὲν κακῆς κάκιον οὐδὲν γίγνεται γυναικός, ἐσθλῆς δ’ οὐδὲν εἰς ὑπερβολὴν πέφυκ’ ἄμεινον· διαφέρουσι δ’ αἱ φύσεις.
<euripides.fragmenta urn:cts:greekLit:tlg0006.tlg020.1st1K-grc1.495>	〈ΑΓΓΕΛΟΣ.〉 ― ― ― ― τίς ἦν ὁ 〈τυφλὰ τάδε βέλεμν’〉 ἐφεὶς ἐμοί; ὡς δ’ οὐκ ἐφαινόμεσθα, σῖγα δ’ εἴχομεν, πρόσω πρὸς αὐτὸν πάλιν ὑποστρέψας πόδα χωρεῖ δρομαίαν, θῆρ’ ἑλεῖν πρόθυμος ὤν, βοᾷ δέ· κἀν τῷδ’ ἐξεφαινόμεσθα δὴ ὀρθοσταδὸν λόγχαις ἐπείγοντες. φόν〈ον. τὼ δ’ εἰσιδόντε δίπτυχον θείοιν κάρ〈α ἥσθησαν, εἶπόν θ’· εἷα συλλάβεσθ’ ἄγρα〈ς, καιρὸν γὰρ ἥκετ’· οὐδ’ ὑπώπτευον 〈δόλον, φίλων προσώπων εἰσορῶντες ὄ〈μματα. οἳ δ’ εἰς τὸν αὐτὸν πίτυλον ἤπειγ〈ον δορός, πέτροι τ’ ἐχώρουν χερμάδες θ’ ἡ〈μῶν πάρα, ἐκεῖθεν, οἳ δ’ ἐκεῖθεν· ὡς δ’ ᾔε〈ι μάχη σιγή τ’ ἀφ’ ἡμῶν, γνωρίσαντ〈ε δὴ τὸ πᾶν λέγουσι· μητρὸς ὦ κασίγνητ〈οι φίλης, τί δρᾶτ’; ἀποκτείνοντες ο〈ὓς ἥκιστα χρῆν φωρᾶσθε· πρὸς θεῶν δρᾶτ〈ε μηδαμῶς τάδε. σὼ δ’ αὐταδέλφω χερμ〈άδ’ αἴρουσιν χεροῖν, λέγουσί θ’ ὡς ἔφυσα〈ν ἐκ δούλης ποθέν, κοὐ δεῖ τύραννά〈α σκῆπτρα καὶ θρόνους λαβεῖν πρεσβεῖ’ ἔχοντ〈ας δυσγενεῖς τῶν εὐγενῶν. κἀπεὶ τάδ’ εἰσ〈ήκουσαν. . . . . ― ― ― ― ― ― ― ― * * * ἑσφηλέ τ’ εἰς γῆν, 〈τὸν βίον τ’ ἀ〉φ〈εί〉λετο· ἡμῶν δ’ ἐχώρει κωφὰ πρὸς γαῖαν βέλη. δ〉υοῖν δ’ ἀδελφοῖν σοῖν τὸν αὖ νεώτερον λό〉γχῃ πλατείᾳ συοφόνῳ δι’ ἥπατοςπαίσ〉ας ἔδωκε νερτέροις καλὸν νεκρὸν Βοιω〉τός, ὅσπερ τὸν πρὶν ἔκτεινεν βαλών. κἀντεῦ〉θεν ἡμεῖς οἱ λελειμμένοι φίλων κοῦφον〉 πόδ’ ἄλλος ἄλλοσ’ εἴχομεν φυγῇ· εἶδον δὲ τ〉ὸν μὲν ὄρεος ὑλίμῳ φόβῃ κρυφθέν〉τα, τὸν δὲ πευκίνων ὄζων ἔπι· οἳ δ’ εἰς φάρ〉αγγ’ ἔδυνον, οἳ δ’ ὑπ’ εὐσκίους θάμνους κα〉θῖζον· τὼ δ’ ὁρῶντ’ οὐκ ἠξίουν δούλους φονε〉ύειν φασγάνοις ἐλευθέροις. τύχην τοιαύτην σ〉ῶν κασιγνήτων κλύεις. ἐγὼ μὲν 〈οὖν〉 οὐκ οἶδ’ ὅτῳ σκοπεῖν χρεὼν τὴν εὐγένειαν· τοὺς γὰρ ἀνδρείους φύσιν καὶ τοὺς δικαίους τῶν κενῶν δοξασμάτων, κἂν ὧσι δούλων, εὐγενεστέρους λέγω. ΧΟΡΟΣ. αἰαῖ, κέκρανται δεινὰ πρὸς〉 κακοῖς κακά, οὐδ’ ἡδόμεσθ’ ἀγῶνι δυστυ〉χεῖ δόμοις δισσῶν ἀδελφῶν μόρον ἀκούον〉τες σέθεν. ΘΕΑΝΩ. οἴμοι τὸ πᾶν δῆτ’ἐσφάλημ〉εν ἐλπίδων ― ― ― ― ― ― ται μέγα
<euripides.fragmenta urn:cts:greekLit:tlg0006.tlg020.1st1K-grc1.497>	τείσασθε τήνδε· καὶ γὰρ ἐντεῦθεν νοσεῖ τὰ τῶν γυναικῶν· οἳ μὲν ἢ παίδων πέρι ἢ συγγενείας εἵνεκ’ οὐκ ἀπώλεσαν κακὴν λαβόντες· εἶτα τοῦτο τἄδικον πολλαῖς ὑπερρύηκε καὶ χωρεῖ πρόσω, ὥστ’ ἐξίτηλος ἁρετὴ καθίσταται.
<euripides.fragmenta urn:cts:greekLit:tlg0006.tlg020.1st1K-grc1.498>	πλὴν τῆς τεκούσης θῆλυ πᾶν μισῶ γένος.
<euripides.fragmenta urn:cts:greekLit:tlg0006.tlg020.1st1K-grc1.499>	μάτην ἄρ’ εἰς γυναῖκας ἐξ ἀνδρῶν ψόγος ψάλλει, κενὸν τόξευμα, καὶ κακῶς λέγει· αἳ δ’ εἶσ’ ἀμείνους ἀρσένων, ἐγὼ λέγω.
<euripides.fragmenta urn:cts:greekLit:tlg0006.tlg020.1st1K-grc1.500>	ὅστις δ’ ἄμεικτον πατέρ’ ἔχει νεανίας στυγνόν τ’ ἐν οἴκοις, μεγάλα κέκτηται κακά.
<euripides.fragmenta urn:cts:greekLit:tlg0006.tlg020.1st1K-grc1.501>	γάμους δ’ ὅσοι σπεύδουσι μὴ πεπρωμένους, μάτην πονοῦσιν· ἡ δὲ τῷ χρεὼν πόσει μένουσα κἀσπούδαστος ἦλθεν εἰς δόμους.
<euripides.fragmenta urn:cts:greekLit:tlg0006.tlg020.1st1K-grc1.502>	ὅσοι γαμοῦσι δ’ ἢ γένει κρείσσους γάμους ἢ πολλὰ χρήματ’, οὐκ ἐπίστανται γαμεῖν· τὰ τῆς γυναικὸς γὰρ κρατοῦντ’ ἐν δώμασιν δουλοῖ τὸν ἄνδρα, κοὐκέτ’ ἔστ’ ἐλεύθερος. πλοῦτος δ’ ἐπακτὸς ἐκ γυναικείων γάμων ἀνόνητος· αἱ γὰρ διαλύσεις 〈οὐ〉 ῥᾴδιαι.
<euripides.fragmenta urn:cts:greekLit:tlg0006.tlg020.1st1K-grc1.503>	μετρίων λέκτρων, μετρίων δὲ γάμων μετὰ σωφροσύνης κῦρσαι θνητοῖσιν ἄριστον.
<euripides.fragmenta urn:cts:greekLit:tlg0006.tlg020.1st1K-grc1.504>	ὦ τέκνον, ἀνθρώποισιν ἔστιν οἷς βίος ὁ μικρὸς εὔκρας ἐγένεθ’, οἷς δ’ ὄγκος κακόν.
<euripides.fragmenta urn:cts:greekLit:tlg0006.tlg020.1st1K-grc1.505>	τὰ προσπεσόντα δ’ ὅστις εὖ φέρει βροτῶν, ἄριστος εἶναι σωφρονεῖν τ’ ἐμοὶ δοκεῖ.
<euripides.fragmenta urn:cts:greekLit:tlg0006.tlg020.1st1K-grc1.506>	δοκεῖτε πηδᾶν τἀδικήματ’ εἰς θεοὺς πτεροῖσι, κἄπειτ’ ἐν Διὸς δέλτου πτυχαῖς γράφειν τιν’ αὐτά, Ζῆνα δ’ εἰσορῶντά νιν θνητοῖς δικάζειν; οὐδ’ ὁ πᾶς ἂν οὐρανὸς Διὸς γράφοντος τὰς βροτῶν ἁμαρτίας ἐξαρκέσειεν οὐδ’ ἐκεῖνος ἂν σκοπῶν πέμπειν ἑκάστῳ ζημίαν· ἀλλ’ ἡ Δίκη ἐνταῦθά ποὔστιν ἐγγύς, εἰ βούλεσθ’ ὁρᾶν.
<euripides.fragmenta urn:cts:greekLit:tlg0006.tlg020.1st1K-grc1.507>	τί τοὺς θανόντας οὐκ ἐᾷς τεθνηκέναι καὶ τἀκχυθέντα συλλέγεις ἀλγήματα;
<euripides.fragmenta urn:cts:greekLit:tlg0006.tlg020.1st1K-grc1.508>	παλαιὸς αἶνος· ἔργα μὲν νεωτέρων, βουλαὶ δ’ ἔχουσι τῶν γεραιτέρων κράτος.
<euripides.fragmenta urn:cts:greekLit:tlg0006.tlg020.1st1K-grc1.509>	τί δ’ ἄλλο; φωνὴ καὶ σκιὰ γέρων ἀνήρ.
<euripides.fragmenta urn:cts:greekLit:tlg0006.tlg020.1st1K-grc1.510>	παπαῖ, νέος καὶ σκαιὸς οἷός ἐστ’ ἀνήρ.
<euripides.fragmenta urn:cts:greekLit:tlg0006.tlg020.1st1K-grc1.511>	δοῦλον γὰρ ἐσθλὸν τοὔνομ’ οὐ διαφθερεῖ, πολλοὶ δ’ ἀμείνους εἰσὶ τῶν ἐλευθέρων.
<euripides.fragmenta urn:cts:greekLit:tlg0006.tlg020.1st1K-grc1.512>	ἀργὸς πολίτης κεῖνος, ὡς κακός γ’ ἀνήρ.
<euripides.fragmenta urn:cts:greekLit:tlg0006.tlg020.1st1K-grc1.513>	ἴσως ἀλάστορ’ οὐκ ἐτόλμησεν κτανεῖν.
<euripides.fragmenta urn:cts:greekLit:tlg0006.tlg020.1st1K-grc1.515>	Καλυδὼν μὲν ἥδε γαῖα, Πελοπίας χθονὸς ἐν ἀντιπόρθμοις πεδί’ ἔχουσ’ εὐδαίμονα· Οἰνεὺς δ’ ἀνάσσει τῆσδε γῆς Αἰτωλίας, Πορθάονος παῖς, ὅς ποτ’ Ἀλθαίαν γαμεῖ, Λήδας ὅμαιμον, Θεστίου δὲ παρθένον.
<euripides.fragmenta urn:cts:greekLit:tlg0006.tlg020.1st1K-grc1.516>	Οἰνεύς ποτ’ ἐκ γῆς πολύμετρον λαβὼν στάχυν θύων ἀπαρχάς
<euripides.fragmenta urn:cts:greekLit:tlg0006.tlg020.1st1K-grc1.517>	Μελέαγρε, μελέαν γάρ ποτ’ ἀγρεύεις ἄγραν
<euripides.fragmenta urn:cts:greekLit:tlg0006.tlg020.1st1K-grc1.518>	καὶ κτῆμα δ’, ὦ τεκοῦσα, κάλλιστον τόδε, πλούτου δὲ κρεῖσσον· τοῦ μὲν ὠκεῖα πτέρυξ, παῖδες δὲ χρηστοί, κἂν θάνωσι, δώμασιν καλόν τι θησαύρισμα τοῖς τεκοῦσί τε ἀνάθημα βιότου κοὔποτ’ ἐκλείπει δόμους.
<euripides.fragmenta urn:cts:greekLit:tlg0006.tlg020.1st1K-grc1.519>	δειλοὶ γὰρ ἄνδρες οὐκ ἔχουσιν ἐν μάχῃ ἀριθμόν, ἀλλ’ ἄπεισι κἂν παρῶσ’ ὅμως.
<euripides.fragmenta urn:cts:greekLit:tlg0006.tlg020.1st1K-grc1.520>	ἡγησάμην οὖν, εἰ παραζεύξειέ τις χρηστῷ πονηρὸν λέκτρον, οὐκ ἂν εὐτεκνεῖν, ἐσθλοῖν δ’ ἀπ’ ἀμφοῖν ἐσθλὸν ἂν φῦναι γόνον.
<euripides.fragmenta urn:cts:greekLit:tlg0006.tlg020.1st1K-grc1.521>	ἔνδον μένουσαν τὴν γυναῖκ’ εἶναι χρεὼν ἐσθλήν, θύρασι δ’ ἀξίαν τοῦ μηδενός.
<euripides.fragmenta urn:cts:greekLit:tlg0006.tlg020.1st1K-grc1.522>	εἰ κερκίδων μὲν ἀνδράσιν μέλοι πόνος, γυναιξὶ δ’ ὅπλων ἐμπέσοιεν ἡδοναί· ἐκ τῆς ἐπιστήμης γὰρ ἐκπεπτωκότες κεῖνοί τ’ ἂν οὐδὲν εἶεν οὔθ’ ἡμεῖς ἔτι.
<euripides.fragmenta urn:cts:greekLit:tlg0006.tlg020.1st1K-grc1.523>	κερκίδος ἀοιδοῦ μελέτας
<euripides.fragmenta urn:cts:greekLit:tlg0006.tlg020.1st1K-grc1.524>	ἡ γὰρ Κύπρις πέφυκε τῷ σκότῳ φίλη, τὸ φῶς δ’ ἀνάγκην προστίθησι σωφρονεῖν.
<euripides.fragmenta urn:cts:greekLit:tlg0006.tlg020.1st1K-grc1.525>	εἰ δ’ εἰς γάμους ἔλθοιμ’, ὃ μὴ τύχοι ποτέ, τῶν ἐν δόμοισιν ἡμερευουσῶν ἀεὶ βελτίον’ ἂν τέκοιμι λήμασιν τέκνα· ἐκ γὰρ πατρὸς καὶ μητρὸς ὅστις ἐκπονεῖ σκληρὰς διαίτας οἱ γόνοι βελτίονες.
<euripides.fragmenta urn:cts:greekLit:tlg0006.tlg020.1st1K-grc1.526>	τό τοι κράτιστον, κἂν γονῇ κακός τις ᾖ, τοῦτ’ ἔστιν ἀρετή· τὸ δ’ ὄνομ’ οὐ διαφθερεῖ.
<euripides.fragmenta urn:cts:greekLit:tlg0006.tlg020.1st1K-grc1.527>	μόνον δ’ ἂν ἀντὶ χρημάτων οὐκ ἂν λάβοις γενναιότητα κἀρετήν· καλὸς δέ τις κἂν ἐκ πενήτων σωμάτων γένοιτο παῖς.
<euripides.fragmenta urn:cts:greekLit:tlg0006.tlg020.1st1K-grc1.528>	μισῶ γυναῖκα . . , ἐκ πασῶν δὲ σέ, ἥτις πονηρὰ τἄργ’ ἔχουσ’ 〈εἶτ’〉 εὖ λέγεις.
<euripides.fragmenta urn:cts:greekLit:tlg0006.tlg020.1st1K-grc1.529>	ὡς ἡδὺ δούλοις δεσπότας χρηστοὺς λαβεῖν καὶ δεσπόταισι δοῦλον εὐμενῆ δόμοις.
<euripides.fragmenta urn:cts:greekLit:tlg0006.tlg020.1st1K-grc1.530>	Τελαμὼν δὲ χρυσοῦν αἰετὸν πέλτης ἔπι πρόβλημα θηρός, βότρυσι δ’ ἔστεψεν κάρα, Σαλαμῖνα κοσμῶν πατρίδα τὴν εὐάμπελον. Κύπριδος δὲ μίσημ’, Ἀρκὰς Ἀταλάντη, κύνας καὶ τόξ’ ἔχουσα, πελέκεως δὲ δίστομον γένυν ἔπαλλ’ Ἀγκαῖος· οἱ δὲ Θεστίου παῖδες τὸ λαιὸν ἴχνος ἀνάρβυλοι ποδός, τὸ δ’ ἐν πεδίλοις, ὡς ἐλαφρίζον γόνυ ἔχοιεν, ὃς δὴ πᾶσιν Αἰτωλοῖς νόμος.
<euripides.fragmenta urn:cts:greekLit:tlg0006.tlg020.1st1K-grc1.531>	σιδηροβριθές τ’ ἔλαβε δεξιᾷ ξύλον
<euripides.fragmenta urn:cts:greekLit:tlg0006.tlg020.1st1K-grc1.532>	τοὺς ζῶντας εὖ δρᾶν· κατθανὼν δὲ πᾶς ἀνὴρ γῆ καὶ σκιά· τὸ μηδὲν εἰς οὐδὲν ῥέπει.
<euripides.fragmenta urn:cts:greekLit:tlg0006.tlg020.1st1K-grc1.533>	τερπνὸν τὸ φῶς τόδ’· ὁ δ’ ὑπὸ γῆς Ἅιδου σκότος οὐδ’ εἰς ὄνειρον ἡδὺς ἀνθρώποις μολεῖν. ἐγὼ μὲν οὖν γεγῶσα τηλικήδ’ ὅμως ἀπέπτυσ’ αὐτὸ κοὔποτ’ εὔχομαι θανεῖν.
<euripides.fragmenta urn:cts:greekLit:tlg0006.tlg020.1st1K-grc1.534>	τὸ μὲν γὰρ· ἐν φῶ, τὸ δὲ κάτω σκότος κακόν.
<euripides.fragmenta urn:cts:greekLit:tlg0006.tlg020.1st1K-grc1.535>	ὁρᾷς σὺ νῦν δή μ’ ὡς ἐπράυνας, τύχη.
<euripides.fragmenta urn:cts:greekLit:tlg0006.tlg020.1st1K-grc1.536>	φεῦ, τὰ τῶν εὐδαιμονούντων ὡς τάχιστα στρέφει θεός.
<euripides.fragmenta urn:cts:greekLit:tlg0006.tlg020.1st1K-grc1.537>	εἰς ἀνδροβρῶτας ἡδονὰς ἀφίξεται κάρηνα πυρσαῖς γένυσι Μελανίππου σπάσας.
<euripides.fragmenta urn:cts:greekLit:tlg0006.tlg020.1st1K-grc1.538>	ἀντήλιοι θεοί
<euripides.fragmenta urn:cts:greekLit:tlg0006.tlg020.1st1K-grc1.539>	καθωσίωσε
<euripides.fragmenta urn:cts:greekLit:tlg0006.tlg020.1st1K-grc1.540>	οὐρὰν δ’ ὑπίλασ’ ὑπὸ λεοντόπουν βάσιν καθίζετο. .
<euripides.fragmenta urn:cts:greekLit:tlg0006.tlg020.1st1K-grc1.541>	ἡμεῖς δὲ Πολύβου παῖδ’ ἐρείσαντες πέδῳ ἐξομματοῦμεν καὶ διόλλυμεν κόρας.
<euripides.fragmenta urn:cts:greekLit:tlg0006.tlg020.1st1K-grc1.542>	οὔτοι νόμισμα λευκὸς ἄργυρος μόνον καὶ χρυσός ἐστιν, ἀλλὰ κἀρετὴ βροτοῖς νόμισμα κεῖται πᾶσιν, ᾗ χρῆσθαι χρεών.
<euripides.fragmenta urn:cts:greekLit:tlg0006.tlg020.1st1K-grc1.543>	μεγάλη τυραννὶς ἀνδρὶ τέκνα καὶ γυνή· ἴσην γὰρ ἀνδρὶ συμφορὰν εἶναι λέγω τέκνων θ’ ἁμαρτεῖν καὶ πάτρας καὶ χρημάτων ἀλόχου τε κεδνῆς, ὡς μόνον τῶν χρημάτων ἢ κρεῖσσόν ἐστιν ἀνδρί, σώφρον’ ἢν λάβῃ.
<euripides.fragmenta urn:cts:greekLit:tlg0006.tlg020.1st1K-grc1.544>	ἄλλως δὲ πάντων δυσμαχώτατον γυνή.
<euripides.fragmenta urn:cts:greekLit:tlg0006.tlg020.1st1K-grc1.545>	πᾶσα γὰρ δούλη πέφυκεν ἀνδρὸς ἡ σώφρων γυνή· ἡ δὲ μὴ σώφρων ἀνοίᾳ τὸν ξυνόνθ’ ὑπερφρονεῖ.
<euripides.fragmenta urn:cts:greekLit:tlg0006.tlg020.1st1K-grc1.546>	πᾶσα γὰρ ἀνδρὸς κακίων ἄλοχος, κἂν ὁ κάκιστος γήμῃ τὴν εὐδοκιμοῦσαν.
<euripides.fragmenta urn:cts:greekLit:tlg0006.tlg020.1st1K-grc1.547>	ἑνὸς 〈δ’〉 ἔρωτος ὄντος οὐ μί’ ἡδονή· οἳ μὲν κακῶν ἐρῶσιν, οἳ δὲ τῶν καλῶν.
<euripides.fragmenta urn:cts:greekLit:tlg0006.tlg020.1st1K-grc1.548>	νοῦν χρὴ θεᾶσθαι, νοῦν· τί τῆς εὐμορφίας ὄφελος, ὅταν τις μὴ φρένας καλὰς ἔχῃ;
<euripides.fragmenta urn:cts:greekLit:tlg0006.tlg020.1st1K-grc1.549>	ἀλλ’ ἦμαρ 〈ἕν〉 τοι μεταβολὰς πολλὰς ἔχει.
<euripides.fragmenta urn:cts:greekLit:tlg0006.tlg020.1st1K-grc1.550>	ἐκ τῶν ἀέλπτων ἡ χαρὰ μείζων βροτοῖς [φανεῖσα μᾶλλον ἢ τὸ προσδοκώμενον].
<euripides.fragmenta urn:cts:greekLit:tlg0006.tlg020.1st1K-grc1.551>	φθόνος δ’ ὁ πολλῶν φρένα διαφθείρων βροτῶν ἀπώλεσ’ αὐτὸν κἀμὲ συνδιώλεσεν.
<euripides.fragmenta urn:cts:greekLit:tlg0006.tlg020.1st1K-grc1.552>	πότερα γενέσθαι δῆτα χρησιμώτερον συνετὸν ἄτολμον ἢ θρασύν τε κἀμαθῆ; τὸ μὲν γὰρ αὐτῶν σκαιόν, ἀλλ’ ἀμύνεται, τὸ δ’ ἡσυχαῖον ἀργόν· ἐν δ’ ἀμφοῖν νόσος.
<euripides.fragmenta urn:cts:greekLit:tlg0006.tlg020.1st1K-grc1.553>	ἐκμαρτυρεῖν γὰρ ἄνδρα τὰς αὑτοῦ τύχας εἰς πάντας ἀμαθές, τὸ δ’ ἐπικρύπτεσθαι σοφόν.
<euripides.fragmenta urn:cts:greekLit:tlg0006.tlg020.1st1K-grc1.554>	πολλάς γ’ ὁ δαίμων τοῦ βίου μεταστάσεις ἔδωκεν ἡμῖν μεταβολάς τε τῆς τύχης.
<euripides.fragmenta urn:cts:greekLit:tlg0006.tlg020.1st1K-grc1.555>	οὐ δῆκταί πως κύνες οἱ θεοί, ἀλλ’ ἡ Δίκη γὰρ καὶ διὰ σκότου βλέπει.
<euripides.fragmenta urn:cts:greekLit:tlg0006.tlg020.1st1K-grc1.556>	ἀηδόνα
<euripides.fragmenta urn:cts:greekLit:tlg0006.tlg020.1st1K-grc1.557>	ἄναρθρος
<euripides.fragmenta urn:cts:greekLit:tlg0006.tlg020.1st1K-grc1.558>	ΔΙΟΜ. Ὦ γῆς πατρῴας χαῖρε φίλτατον πέδον Καλυδῶνος, ἔνθεν αἷμα συγγενὲς φυγὼν Τυδεύς, τόκος μὲν Οἰνέως, πατὴρ δ’ ἐμός, ᾢκησεν Ἄργος; παῖδα δ’ Ἀδράστου λαβὼν συνῆψε γένναν
<euripides.fragmenta urn:cts:greekLit:tlg0006.tlg020.1st1K-grc1.559>	ἐγὼ δὲ πατρὸς αἷμ’ ἐτιμωρησάμην σὺν τοῖς ἐφηβήσασι τῶν ὀλωλότων
<euripides.fragmenta urn:cts:greekLit:tlg0006.tlg020.1st1K-grc1.560>	ἀλλ’ ἄλλος ἄλλοις μᾶλλον ἥδεται τρόποις.
<euripides.fragmenta urn:cts:greekLit:tlg0006.tlg020.1st1K-grc1.561>	. . . . .σὺ δὲ τρέφοντά 〈νιν〉 τρέφεις;
<euripides.fragmenta urn:cts:greekLit:tlg0006.tlg020.1st1K-grc1.562>	πυκνοῖς δ’ ἔβαλλον Βακχίου τοξεύμασιν κάρα γέροντος· τὸν βαλόντα δὲ στέφειν ἐγὼ ἐτετάγμην, ἆθλα κοσσάβων διδούς.
<euripides.fragmenta urn:cts:greekLit:tlg0006.tlg020.1st1K-grc1.563>	σχολὴ μὲν οὐχί, τῷ δὲ δυστυχοῦντί πως τερπνὸν τὸ λέξαι κἀποκλαύσασθαι πάλιν.
<euripides.fragmenta urn:cts:greekLit:tlg0006.tlg020.1st1K-grc1.564>	ὅταν κακοὶ πράξωσιν, ὦ ξένοι, καλῶς, ἄγαν κρατοῦντες κοὺ νομίζοντες δίκην δώσειν ἔδρασαν πάντ’ ἐφέντες ἡδονῇ.
<euripides.fragmenta urn:cts:greekLit:tlg0006.tlg020.1st1K-grc1.565>	〈ΔΙΟΜ.〉 σὺ δ’ ὧδ’ ἔρημος ξυμμάχων ἀπόλλυσαι; 〈ΟΙΝ.〉 οἳ μὲν γὰρ οὐκέτ’ εἰσίν, οἱ δ’ ὄντες κακοί.
<euripides.fragmenta urn:cts:greekLit:tlg0006.tlg020.1st1K-grc1.566>	ὡς οὐδὲν ἀνδρὶ πιστὸν ἄλλο πλὴν τέκνων· κέρδους δ’ ἕκατι καὶ τὸ συγγενὲς νοσεῖ.
<euripides.fragmenta urn:cts:greekLit:tlg0006.tlg020.1st1K-grc1.567>	τὰς βροτῶν γνώμας σκοπῶν ὥστε Μαγνῆτις λίθος τὴν δόξαν ἕλκει καὶ μεθίησιν πάλιν.
<euripides.fragmenta urn:cts:greekLit:tlg0006.tlg020.1st1K-grc1.569>	ἀθράνευτον
<euripides.fragmenta urn:cts:greekLit:tlg0006.tlg020.1st1K-grc1.570>	ἀκρίζων
<euripides.fragmenta urn:cts:greekLit:tlg0006.tlg020.1st1K-grc1.571>	ἀμηχανῶ δ’ ἔγωγε κοὐκ ἔχω μαθεῖν, εἴτ’ οὖν ἄμεινόν ἐστι γίγνεσθαι τέκνα θνητοῖσιν εἴτ’ ἄπαιδα καρποῦσθαι βίον. ὁρῶ γὰρ οἷς μὲν οὐκ ἔφυσαν, ἀθλίους· ὅσοισι δ’ εἰσίν, οὐδὲν εὐτυχεστέρους. καὶ γὰρ κακοὶ γεγῶτες ἐχθίστη νόσος, κἂν αὖ γένωνται σώφρονες, κακὸν μέγα, λυποῦσι τὸν φύσαντα μὴ πάθωσί τι.
<euripides.fragmenta urn:cts:greekLit:tlg0006.tlg020.1st1K-grc1.572>	ἕν ἐστι πάντων πρῶτον εἰδέναι τουτί, φέρειν τὰ συμπίπτοντα μὴ παλιγκότως· χοὗτός γ’ ἀνὴρ ἄριστος αἵ τε συμφοραὶ ἧσσον δάκνουσιν. ἀλλὰ ταῦτα γὰρ λέγειν ἐπιστάμεσθα, δρᾶν δ’ ἀμηχάνως ἔχει.
<euripides.fragmenta urn:cts:greekLit:tlg0006.tlg020.1st1K-grc1.573>	ἀλλ’ ἔστι γὰρ δὴ κὰν κακοῖσιν ἡδονὴ θνητοῖς ὀδυρμοὶ δακρύων τ’ ἐπιρροαί· ἀλγηδόνας δὲ ταῦτα κουφίζει φρενῶν καὶ καρδίας ἔλυσε τοὺς ἄγαν πόνους.
<euripides.fragmenta urn:cts:greekLit:tlg0006.tlg020.1st1K-grc1.574>	τεκμαιρόμεσθα τοῖς παροῦσι τἀφανῆ.
<euripides.fragmenta urn:cts:greekLit:tlg0006.tlg020.1st1K-grc1.575>	ὅστις δὲ θνητῶν βούλεται δυσώνυμον εἰς γῆρας ἐλθεῖν, οὐ λογίζεται καλῶς· μακρὸς γὰρ αἰὼν μυρίους τίκτει πόνους.
<euripides.fragmenta urn:cts:greekLit:tlg0006.tlg020.1st1K-grc1.576>	ὁ πλεῖστα πράσσων πλεῖσθ’ ἁμαρτάνει βροτῶν.
<euripides.fragmenta urn:cts:greekLit:tlg0006.tlg020.1st1K-grc1.577>	ἐγὼ μὲν εὖτ’ ἂν τοὺς κακοὺς ὁρῶ βροτῶν πίπτοντας, εἶναι φημὶ δαιμόνων γένος.
<euripides.fragmenta urn:cts:greekLit:tlg0006.tlg020.1st1K-grc1.578>	τὰ τῆς γε λήθης φάρμακ’ ὀρθώσας μόνος, ἄφωνα φωνήεντα συλλαβὰς τιθεὶς ἐξηῦρον ἀνθρώποισι γράμματ’ εἰδέναι, ὥστ’ οὐ παρόντα ποντίας ὑπὲρ πλακὸς τἀκεῖ κατ’ οἴκους πάντ’ ἐπίστασθαι καλῶς, παισίν τ’ ἀποθνῄσκοντα χρημάτων μέτρον γράψαντας εἰπεῖν, τὸν λαβόντα δ’ εἰδέναι. ἃ δ’ εἰς ἔριν πίπτουσιν ἀνθρώποις κακὰ δέλτος διαιρεῖ, κοὐκ ἐᾷ ψευδῆ λέγειν.
<euripides.fragmenta urn:cts:greekLit:tlg0006.tlg020.1st1K-grc1.579>	πάλαι πάλαι δή σ’ ἐξερωτῆσαι θέλων, σχολή μ’ ἀπεῖργε
<euripides.fragmenta urn:cts:greekLit:tlg0006.tlg020.1st1K-grc1.580>	Ἀγάμεμνον, ἀνθρώποισι πᾶσιν αἱ τύχαι μορφὴν ἔχουσι, συντρέχει δ’ εἰς ἓν τόδε· τούτου δὲ πάντες, οἵ τε μουσικῆς φίλοι ὅσοι τε χωρὶς ζῶσι, χρημάτων ὕπερ μοχθοῦσιν, ὃς δ’ ἂν πλεῖστ’ ἔχῃ σοφώτατος.
<euripides.fragmenta urn:cts:greekLit:tlg0006.tlg020.1st1K-grc1.581>	στρατηλάται τἄν μυρίοι γενοίμεθα, σοφὸς δ’ ἂν εἷς τις ἢ δύ’ ἐν μακρῷ χρόνῳ.
<euripides.fragmenta urn:cts:greekLit:tlg0006.tlg020.1st1K-grc1.582>	εἰ τῶν πολιτῶν οἶσι νῦν πιστεύομεν, τούτοις ἀπιστήσαιμεν, οἷς δ’ οὐ χρώμεθα, τούτοισι χρησαίμεσθ’, ἴσως σωθεῖμεν ἄν.
<euripides.fragmenta urn:cts:greekLit:tlg0006.tlg020.1st1K-grc1.583>	ὅστις λέγει μὲν εὖ, τὰ δ’ ἔργ’ ἐφ’ οἷς λέγει αἴσχρ’ ἐστί, τούτου τὸ σοφὸν οὐκ αἰνῶ ποτέ.
<euripides.fragmenta urn:cts:greekLit:tlg0006.tlg020.1st1K-grc1.584>	εἷς τοι δίκαιος μυρίων οὐκ ἐνδίκων κρατεῖ τὸ θεῖον τὴν δίκην τε συλλαβών.
<euripides.fragmenta urn:cts:greekLit:tlg0006.tlg020.1st1K-grc1.585>	τοῦ γὰρ δικαίου κὰν βροτοῖσι κἀν θεοῖς ἀθάνατος ἀεὶ δόξα διατελεῖ μόνου.
<euripides.fragmenta urn:cts:greekLit:tlg0006.tlg020.1st1K-grc1.586>	Θύσαν Διονύσου κόραν, ὃς ἀν’ Ἴδαν τέρπεται σὺν ματρὶ φίλᾳ τυμπάνων 〈ἐπ’〉 ἰαχαῖς
<euripides.fragmenta urn:cts:greekLit:tlg0006.tlg020.1st1K-grc1.587>	. . . κώπην χρυσόκολλον
<euripides.fragmenta urn:cts:greekLit:tlg0006.tlg020.1st1K-grc1.588>	ἐκάνετ’ ἐκάνετε τὰν πάνσοφον, ὦ Δαναοί, τὰν οὐδέν’ ἀλγύνουσαν ἀηδόνα μουσᾶν.
<euripides.fragmenta urn:cts:greekLit:tlg0006.tlg020.1st1K-grc1.590>	ἔμβολα
<euripides.fragmenta urn:cts:greekLit:tlg0006.tlg020.1st1K-grc1.591>	ἐμοὶ πατρὶς μὲν Ἄργος, ὄὔομα δ’ Ἡρακλῆς, θεῶν δὲ πάντων πατρὸς ἐξέφυν Διός· ἐμῇ γὰρ ἦλθε μητρὶ κεδνὸν εἰς λέχος Ζεύς, ὡς λέλεκται τῆς ἀληθείας ὕπο. ἥκω δὲ δεῦρο πρὸς βίαν Εὐρυσθέως.
<euripides.fragmenta urn:cts:greekLit:tlg0006.tlg020.1st1K-grc1.592>	ἵνα πλημοχόας τάσδ’ εἰς χθόνιον χάσμ’ εὐφήμως προχέωμεν
<euripides.fragmenta urn:cts:greekLit:tlg0006.tlg020.1st1K-grc1.593>	σὲ τὸν αὐτοφυᾶ τὸν ἐν αἰθερίῳ ῥύμβῳ πάντων φύσιν ἐμπλέξανθ’, ὃν πέρι μὲν φῶς, πέρι δ’ ὀρφναία νὺξ αἰολόχρως, ἄκριτός τ’ ἄστρων ὄχλος ἐνδελεχῶς ἀμφιχορεύει
<euripides.fragmenta urn:cts:greekLit:tlg0006.tlg020.1st1K-grc1.594>	ἀκάμας τε χρόνος περί γ’ ἀενάῳ ῥεύματι πλήρης φοιτᾷ τίκτων αὐτὸς ἑαυτόν, δίδυμοί τ’ ἄρκτοι ταῖς ὠκυπλάνοις πτερύγων ῥιπαῖς τὸν Ἀτλάντειον τηροῦσι πόλον
<euripides.fragmenta urn:cts:greekLit:tlg0006.tlg020.1st1K-grc1.595>	αἰδοῦς ἀχαλκεύτοισιν ἔζευκται πέδαις
<euripides.fragmenta urn:cts:greekLit:tlg0006.tlg020.1st1K-grc1.596>	οὐκ οὖν τὸ μὴ ζῆν κρεῖσσόν ἐστ’ ἢ ζῆν κακῶς;
<euripides.fragmenta urn:cts:greekLit:tlg0006.tlg020.1st1K-grc1.597>	τρόπος δὲ χρηστὸς ἀσφαλέστερος νόμου· τὸν μὲν γὰρ οὐδεὶς ἂν διαστρέψαι ποτὲ λόγος δύναιτο, τὸν δ’ ἄνω τε καὶ κάτω ῥήτωρ σπαράσσων πολλάκις λυμαίνεται.
<euripides.fragmenta urn:cts:greekLit:tlg0006.tlg020.1st1K-grc1.598>	ὁ πρῶτος εἰπὼν οὐκ ἀγυμνάστῳ φρενὶ ἔρριψεν ὅστις τόνδ’ ἐκαίνισεν λόγον, ὡς τοῖσιν εὖ φρονοῦσι συμμαχεῖ τύχη.
<euripides.fragmenta urn:cts:greekLit:tlg0006.tlg020.1st1K-grc1.599>	ἔφεξις
<euripides.fragmenta urn:cts:greekLit:tlg0006.tlg020.1st1K-grc1.600>	θρᾶξαι
<euripides.fragmenta urn:cts:greekLit:tlg0006.tlg020.1st1K-grc1.601>	Μήδεια πρὸς μὲν δώμασιν τυραννικοῖς
<euripides.fragmenta urn:cts:greekLit:tlg0006.tlg020.1st1K-grc1.602>	τί χρῆμα δράσας; φράζε μοι σαφέστερον.
<euripides.fragmenta urn:cts:greekLit:tlg0006.tlg020.1st1K-grc1.603>	αἰνῶ· διδάξαι δ’ ὦ τέκνον σε βούλομαι. ὅταν μὲν ᾖς παῖς, μὴ πλέον παιδὸς φρονεῖν, ἐν παρθένοις δὲ παρθένου τρόπους ἔχειν, ὅταν δ’ ὑπ’ ἀνδρὸς χλαῖναν εὐγενοῦς πέσῃς, . . . . . . . . . . . . τὰ δ’ ἄλλ’ ἀφεῖναι μηχανήματ’ ἀνδράσιν.
<euripides.fragmenta urn:cts:greekLit:tlg0006.tlg020.1st1K-grc1.604>	πρὸς κέντρα μὴ λάκτιζε τοῖς κρατοῦσί σου.
<euripides.fragmenta urn:cts:greekLit:tlg0006.tlg020.1st1K-grc1.605>	τὸ δ’ ἔσχατον δὴ τοῦτο θαυμαστὸν βροτοῖς τυραννίς, οὐχ εὕροις ἂν ἀθλιώτερον. φίλους τε πορθεῖν καὶ κατακτανεῖν χρεών, πλεῖστος φόβος πρόσεστι μὴ δράσωσί τι.
<euripides.fragmenta urn:cts:greekLit:tlg0006.tlg020.1st1K-grc1.606>	οὐκ ἔστι τὰ θεῶν ἄδικ’, ἐν ἀνθρώποισι δὲ κακοῖς νοσοῦντα σύγχυσιν πολλὴν ἔχει.
<euripides.fragmenta urn:cts:greekLit:tlg0006.tlg020.1st1K-grc1.607>	ὁρῶσι δ’ οἱ διδόντες εἰς τὰ χρήματα.
<euripides.fragmenta urn:cts:greekLit:tlg0006.tlg020.1st1K-grc1.608>	ἐν τοῖσι μὲν δεινοῖσιν ὡς φίλοι φίλων· ὅταν δὲ πράξωσ’ εὖ, διωθοῦνται χάριν αὐτοὶ δι’ αὑτοὺς εὐτυχεῖν ἡγούμενοι.
<euripides.fragmenta urn:cts:greekLit:tlg0006.tlg020.1st1K-grc1.609>	ὁ γὰρ ξυνὼν κακὸς μὲν ἢν τύχῃ γεγώς, τοιούσδε τοὺς ξυνόντας ἐκπαιδεύεται, χρηστοὺς δὲ χρηστός· ἀλλὰ τὰς ὁμιλίας ἐσθλὰς διώκειν, ὦ νέοι, σπουδάζετε.
<euripides.fragmenta urn:cts:greekLit:tlg0006.tlg020.1st1K-grc1.610>	φθείρου· τὸ γὰρ δρᾶν οὐκ ἔχων λόγους ἔχεις.
<euripides.fragmenta urn:cts:greekLit:tlg0006.tlg020.1st1K-grc1.611>	ἀντεμμάσασθαι
<euripides.fragmenta urn:cts:greekLit:tlg0006.tlg020.1st1K-grc1.612>	ἀρταμεῖν
<euripides.fragmenta urn:cts:greekLit:tlg0006.tlg020.1st1K-grc1.613>	εὐστόχως
<euripides.fragmenta urn:cts:greekLit:tlg0006.tlg020.1st1K-grc1.614>	κατηβολή
<euripides.fragmenta urn:cts:greekLit:tlg0006.tlg020.1st1K-grc1.615>	λύσιμον
<euripides.fragmenta urn:cts:greekLit:tlg0006.tlg020.1st1K-grc1.616>	ὄβρια
<euripides.fragmenta urn:cts:greekLit:tlg0006.tlg020.1st1K-grc1.617>	οὐκ ἔστιν ἀνθρώποισι τοιοῦτος σκότος, οὐ χῶμα γαίας κλῃστόν, ἔνθα τὴν φύσιν ὁ δυσγενὴς κρύψας ἂν εἴη σοφός.
<euripides.fragmenta urn:cts:greekLit:tlg0006.tlg020.1st1K-grc1.618>	τὸν ὄλβον οὐδὲν οὐδαμοῦ κρίνω βροτοῖς, ὅν γ’ ἐξαλείφει ῥᾷον ἢ γραφὴν θεός.
<euripides.fragmenta urn:cts:greekLit:tlg0006.tlg020.1st1K-grc1.619>	τὸ γῆρας, ὦ παῖ, τῶν νεωτέρων φρενῶν σοφώτερον πέφυκε κἀσφαλέστερον, ἐμπειρία τε τῆς ἀπειρίας κρατεῖ
<euripides.fragmenta urn:cts:greekLit:tlg0006.tlg020.1st1K-grc1.620>	κλύετ’ ὦ μοῖραι Διὸς αἵ τε παρὰ θρόνον ἀγχοτάτω θεῶν ἑζόμεναι
<euripides.fragmenta urn:cts:greekLit:tlg0006.tlg020.1st1K-grc1.621>	. .τὰ δ’ ἔνθεν οὐκέτ’ ἂν φράσαι λόγῳ δακρύων δυναίμην χωρίς
<euripides.fragmenta urn:cts:greekLit:tlg0006.tlg020.1st1K-grc1.622>	πάρεσμεν, ἀλλ’ οὐκ ᾐσθάνου παρόντα με.
<euripides.fragmenta urn:cts:greekLit:tlg0006.tlg020.1st1K-grc1.623>	βοάσομαί τἄρα τὰν ὑπέρτονον βοάν· ἰώ, πύλαισιν ἤ τις ἐν δόμοις;
<euripides.fragmenta urn:cts:greekLit:tlg0006.tlg020.1st1K-grc1.624>	ἀρκεῖ
<euripides.fragmenta urn:cts:greekLit:tlg0006.tlg020.1st1K-grc1.625>	οὐ τὸν σὸν ἔκταν πατέρα, πολέμιόν γε μήν.
<euripides.fragmenta urn:cts:greekLit:tlg0006.tlg020.1st1K-grc1.626>	δήμῳ δὲ μήτε πᾶν ἀναρτήσῃς κράτος μήτ’ αὖ κακώσῃς, πλοῦτον ἔντιμον τιθείς, μηδ’ ἄνδρα δήμῳ πιστὸν ἐκβάλῃς ποτὲ μηδ’ αὖξε καιροῦ μείζον’, οὐ γὰρ ἀσφαλές, μή σοι τύραννος λαμπρὸς ἐξ ἀστοῦ φανῇ. κόλουε δ’ ἄνδρα παρὰ δίκην τιμώμενον· πόλει γὰρ εὐτυχοῦντες οἱ κακοὶ νόσος.
<euripides.fragmenta urn:cts:greekLit:tlg0006.tlg020.1st1K-grc1.627>	εἰσὶν γὰρ εἰσὶ διφθέραι μελεγγραφεῖς πολλῶν γέμουσαι Λοξίου γηρυμάτων
<euripides.fragmenta urn:cts:greekLit:tlg0006.tlg020.1st1K-grc1.628>	μηλοσφαγεῖ τε δαιμόνων ἐπ’ ἐσχάραις
<euripides.fragmenta urn:cts:greekLit:tlg0006.tlg020.1st1K-grc1.629>	. . .καὶ κάταιθε χῶτι λῇς πόει.
<euripides.fragmenta urn:cts:greekLit:tlg0006.tlg020.1st1K-grc1.630>	ἐγὼ δὲ Σαρδιανός, οὐκέτ’ Ἀργόλας
<euripides.fragmenta urn:cts:greekLit:tlg0006.tlg020.1st1K-grc1.631>	πολὺς δὲ κοσσάβων ἀραγμὸς Κύπριδος προσῳδὸν ἀχεῖ μέλος ἐν δόμοισιν.
<euripides.fragmenta urn:cts:greekLit:tlg0006.tlg020.1st1K-grc1.632>	πολλῶν τὰ χρήματ’ αἴτι’ ἀνθρώποις κακῶν.
<euripides.fragmenta urn:cts:greekLit:tlg0006.tlg020.1st1K-grc1.633>	μόμφος
<euripides.fragmenta urn:cts:greekLit:tlg0006.tlg020.1st1K-grc1.634>	ὅστις νέμει κάλλιστα τὴν αὑτοῦ φύσιν, οὗτος σοφὸς πέφυκε πρὸς τὸ συμφέρον.
<euripides.fragmenta urn:cts:greekLit:tlg0006.tlg020.1st1K-grc1.635>	οἱ τὰς τέχνας δ’ ἔχοντες ἀθλιώτεροι τῆς φαυλότητος· καὶ γὰρ ἐν κοινῷ ψέγειν ἅπασι κεῖσθαι δυστυχὲς κοὐκ εὐτυχές.
<euripides.fragmenta urn:cts:greekLit:tlg0006.tlg020.1st1K-grc1.636>	ἔα ἔα· ὁρῶ γ’ ἐπ’ ἀκταῖς νομάδα κυματοφθόρον ἁλιαίετον· τὸν παῖδα χερσεύειν μόρος. εἰ μὲν γὰρ ἐκ γῆς εἰς θάλασσαν ἔπτατο ὁ κύματ’ οἰκῶν ὄρνις, ἡρμήνευσεν ἂν τὸν παῖδ’ ἐν ὑγροῖς κύμασιν τεθνηκέναι· νῦν δ’ ἐκλιπὼν ἤθη τε καὶ νομὸν βίου δεῦρ’ ἔπτατ’ · οὐκ οὖν ἔσθ’ ὁ παῖς ἐν οἴδμασιν.
<euripides.fragmenta urn:cts:greekLit:tlg0006.tlg020.1st1K-grc1.637>	φεῦ φεῦ, τὸ γῆρας ὡς ἔχει πολλὰς νόσους.
<euripides.fragmenta urn:cts:greekLit:tlg0006.tlg020.1st1K-grc1.638>	τίς δ’ οἶδεν εἰ τὸ ζῆν μέν ἐστι κατθανεῖν, τὸ κατθανεῖν δὲ ζῆν κάτω νομίζεται;
<euripides.fragmenta urn:cts:greekLit:tlg0006.tlg020.1st1K-grc1.639>	μάτην γὰρ οἴκῳ σὸν τόδ’ ἐκβαίη τέλος
<euripides.fragmenta urn:cts:greekLit:tlg0006.tlg020.1st1K-grc1.640>	. . .ἀνθρώπων δὲ μαίνονται φρένες, δαπάνας ὅταν θανοῦσι πέμπωσιν κενάς.
<euripides.fragmenta urn:cts:greekLit:tlg0006.tlg020.1st1K-grc1.641>	πλουτεῖς, τὰ δ’ ἄλλα μὴ δόκει ξυνιέναι· ἐν τῷ γὰρ ὄλβῳ φαυλότης ἔνεστί τις, πενία δὲ σοφίαν ἔλαχε διὰ τὸ συγγενές.
<euripides.fragmenta urn:cts:greekLit:tlg0006.tlg020.1st1K-grc1.642>	οὐ γὰρ παρὰ κρατῆρα καὶ θοίνην μόνον τὰ χρήματ’ ἀνθρώποισιν ἡδονὰς ἔχει, ἀλλ’ ἐν κακοῖσι δύναμιν οὐ μικρὰν φέρει.
<euripides.fragmenta urn:cts:greekLit:tlg0006.tlg020.1st1K-grc1.643>	βαρὺ τὸ φόρημ’ οἴησις ἀνθρώπου κακοῦ.
<euripides.fragmenta urn:cts:greekLit:tlg0006.tlg020.1st1K-grc1.644>	ὅταν κακός τις ἐν πόλει πράσσῃ καλῶς, νοσεῖν τίθησι τὰς ἀμεινόνων φρένας, παράδειγμ’ ἐχόντων τὴν κακῶν ἐξουσίαν.
<euripides.fragmenta urn:cts:greekLit:tlg0006.tlg020.1st1K-grc1.645>	συγγνώμονάς τοι τοὺς θεοὺς εἶναι δόκει, ὅταν τις ὅρκῳ θάνατον ἐκφυγεῖν θέλῃ ἢ δεσμὸν ἢ βίαια πολεμίων κακά, ἢ παισὶν αὐθένταισι κοινωνῇ δόμων. ἤτἄρα θνητῶν εἰσιν ἀσυνετώτεροι ἢ τἀπιεικῆ πρόσθεν ἡγοῦνται δίκης.
<euripides.fragmenta urn:cts:greekLit:tlg0006.tlg020.1st1K-grc1.646>	διαβάλλω
<euripides.fragmenta urn:cts:greekLit:tlg0006.tlg020.1st1K-grc1.647>	ἄξιος δ’ ἐμὸς γαμβρὸς κέκλησαι παῖδά μοι ξυνοικίσας.
<euripides.fragmenta urn:cts:greekLit:tlg0006.tlg020.1st1K-grc1.648>	οὐ γὰρ θέμις βέβηλον ἅπτεσθαι δόμων
<euripides.fragmenta urn:cts:greekLit:tlg0006.tlg020.1st1K-grc1.649>	πέπονθεν οἷα καὶ σὲ καὶ πάντας μένει.
<euripides.fragmenta urn:cts:greekLit:tlg0006.tlg020.1st1K-grc1.650>	πόλλ’ ἐλπίδες ψεύδουσι καὶ λόγοι βροτούς.
<euripides.fragmenta urn:cts:greekLit:tlg0006.tlg020.1st1K-grc1.651>	οὐ θαῦμ’ ἔλεξας θνητὸν ὄντα δυστυχεῖν.
<euripides.fragmenta urn:cts:greekLit:tlg0006.tlg020.1st1K-grc1.652>	ὦ παῖδες οἷον φίλτρον ἀνθρώποις φρενός
<euripides.fragmenta urn:cts:greekLit:tlg0006.tlg020.1st1K-grc1.653>	κοινὸν γὰρ εἶναι χρῆν γυναικεῖον λέχος.
<euripides.fragmenta urn:cts:greekLit:tlg0006.tlg020.1st1K-grc1.654>	δυοῖν λεγόντοιν, θατέρου θυμουμένου, ὁ μὴ ἀντιτείνων τοῖς λόγοις σοφώτερος.
<euripides.fragmenta urn:cts:greekLit:tlg0006.tlg020.1st1K-grc1.655>	οὐκ ἂν προδοίην καίπερ ἄψυχον φίλον.
<euripides.fragmenta urn:cts:greekLit:tlg0006.tlg020.1st1K-grc1.656>	. .σα λαιμὸν ἢ πεσοῦσ’ ἀπ’ ἰσθμίου κευθμῶνα πηγαῖον ὕδωρ
<euripides.fragmenta urn:cts:greekLit:tlg0006.tlg020.1st1K-grc1.657>	ὅστις δὲ πάσας συντιθεὶς ψέγει λόγῳ γυναῖκας ἑξῆς, σκαιός ἐστι κοὺ σοφός· πολλῶν γὰρ οὐσῶν τὴν μὲν εὑρήσεις κακήν, τὴν δ’ ὥσπερ αὕτη λῆμ’ ἔχουσαν εὐγενές.
<euripides.fragmenta urn:cts:greekLit:tlg0006.tlg020.1st1K-grc1.658>	οἳ γῆν ἔχουσ’ Εὐβοΐδα πρόσχωρον πόλιν
<euripides.fragmenta urn:cts:greekLit:tlg0006.tlg020.1st1K-grc1.659>	ἔρωτες ἡμῖν εἰσὶ παντοῖοι βίου· ὃ μὲν γὰρ εὐγένειαν ἱμείρει λαβεῖν, τῷ δ’ οὐχὶ τούτου φροντίς, ἀλλὰ χρημάτων πολλῶν κεκλῆσθαι βούλεται πάτωρ δόμοις· ἄλλῳ δ’ ἀρέσκει μηδὲν ὑγιὲς ἐκ φρενῶν λέγοντι πείθειν τοὺς πέλας τόλμῃ κακῇ· οἳ δ’ αἰσχρὰ κέρδη πρόσθε τοῦ καλοῦ βροτῶν ζητοῦσιν· οὕτω βίοτος ἀνθρώπων πλάνη. ἐγὼ δὲ τούτων οὐδενὸς χρήζω τυχεῖν, δόξαν 〈δὲ〉 βουλοίμην ἂν εὐκλείας ἔχειν.
<euripides.fragmenta urn:cts:greekLit:tlg0006.tlg020.1st1K-grc1.660>	οὐδεὶς γὰρ ἡμᾶς 〈ὅστις〉 ἐξαιρήσεται.
<euripides.fragmenta urn:cts:greekLit:tlg0006.tlg020.1st1K-grc1.661>	Οὐκ ἔστιν ὅστις πάντ’ ἀνὴρ εὐδαιμονεῖ· ἢ γὰρ πεφυκὼς ἐσθλὸς οὐκ ἔχει βίον, ἢ δυσγενὴς ὢν πλουσίαν ἀροῖ πλάκα.
<euripides.fragmenta urn:cts:greekLit:tlg0006.tlg020.1st1K-grc1.662>	πολλοὺς δὲ πλούτῳ καὶ γένει γαυρουμένους γυνὴ κατῄσχυν’ ἐν δόμοισι νηπία.
<euripides.fragmenta urn:cts:greekLit:tlg0006.tlg020.1st1K-grc1.663>	ποιητὴν δ’ ἄρα Ἔρως διδάσκει, κἂν ἄμουσος ᾖ τὸ πρίν.
<euripides.fragmenta urn:cts:greekLit:tlg0006.tlg020.1st1K-grc1.664>	πεσὸν δέ νιν λέληθεν οὐδὲν ἐκ χερός, ἀλλ’ εὐθὺς αὐδᾷ τῷ Κορινθίῳ ξένῳ.
<euripides.fragmenta urn:cts:greekLit:tlg0006.tlg020.1st1K-grc1.665>	τοιαῦτ’ ἀλύει· νουθετούμενος δ’ ἔρως μᾶλλον πιέζει
<euripides.fragmenta urn:cts:greekLit:tlg0006.tlg020.1st1K-grc1.666>	ὦ παγκακίστη καὶ γυνή· τί γὰρ λέγων μεῖζόν σε τοῦδ’ ὄνειδος ἐξείποι τις ἄν;
<euripides.fragmenta urn:cts:greekLit:tlg0006.tlg020.1st1K-grc1.667>	τίς ἄνδρα τιμᾷ ξεναπάτην;
<euripides.fragmenta urn:cts:greekLit:tlg0006.tlg020.1st1K-grc1.668>	ἄνευ τύχης γάρ, ὥσπερ ἡ παροιμία, πόνος μονωθεὶς οὐκέτ’ ἀλγύνει βροτούς.
<euripides.fragmenta urn:cts:greekLit:tlg0006.tlg020.1st1K-grc1.669>	πέλας δὲ ταύτης δεινὸς ἵδρυται Κράγος ἔνθηρος, ᾗ λῃστῆρσι φρουρεῖται . . κλύδωνι δεινῷ καὶ βροτοκτόνῳ βρέμει πτηνὸς πορεύσει
<euripides.fragmenta urn:cts:greekLit:tlg0006.tlg020.1st1K-grc1.670>	βίος δὲ πορφυροῦς θαλάσσιος οὐκ εὐτράπεζος, ἀλλ’ ἐπάκτιοι φάτναι. ὑγρὰ δὲ μήτηρ, οὐ πεδοστιβὴς τροφὸς θάλασσα· τήνδ’ ἀροῦμεν, ἐκ ταύτης βίος βρόχοισι καὶ πέδαισιν οἴκαδ’ ἔρχεται.
<euripides.fragmenta urn:cts:greekLit:tlg0006.tlg020.1st1K-grc1.671>	κομίζετ’ εἴσω τήνδε· πιστεύειν δὲ χρὴ γυναικὶ μηδὲν ὅστις εὖ φρονεῖ βροτῶν.
<euripides.fragmenta urn:cts:greekLit:tlg0006.tlg020.1st1K-grc1.672>	ὁ δ’ εἰς τὸ σῶφρον ἐπ’ ἀρετήν τ’ ἄγων ἔρως ζηλωτὸς ἀνθρώποισιν· ὧν εἴην ἐγώ.
<euripides.fragmenta urn:cts:greekLit:tlg0006.tlg020.1st1K-grc1.673>	χαίρω σέ τ’, ὦ βέλτιστον Ἀλκμήνης τέκος, . . .τὸν τε μιαρὸν ἐξολωλότα.
<euripides.fragmenta urn:cts:greekLit:tlg0006.tlg020.1st1K-grc1.674>	ἑλίσσων
<euripides.fragmenta urn:cts:greekLit:tlg0006.tlg020.1st1K-grc1.675>	καὶ τὰς μὲν ἄξῃ, πῶλον ἢν διδῷς ἕνα, τὰς δ’ ἢν ξυνωρίδ’· αἵ δὲ κἀπὶ τεσσάρων φοιτῶσιν ἵππων ἀργυρῶν. φιλοῦσι δὲ τὸν ἐξ Ἀθηνῶν παρθένους ὅταν φέρῃ πολλάς
<euripides.fragmenta urn:cts:greekLit:tlg0006.tlg020.1st1K-grc1.676>	σχεδὸν χαμεύνῃ σύμμετρος Κορινθίας παιδός, κνεφάλλου δ’ οὐχ ὑπερτείνεις πόδα.
<euripides.fragmenta urn:cts:greekLit:tlg0006.tlg020.1st1K-grc1.677>	οὐδὲ κωλῆνες νεβρῶν
<euripides.fragmenta urn:cts:greekLit:tlg0006.tlg020.1st1K-grc1.678>	ἔστι τοι καλὸν κακοὺς κολάζειν
<euripides.fragmenta urn:cts:greekLit:tlg0006.tlg020.1st1K-grc1.679>	ἢ προσπηγνύναι κράδαις ἐριναῖς
<euripides.fragmenta urn:cts:greekLit:tlg0006.tlg020.1st1K-grc1.680>	ἁμαρτεῖν
<euripides.fragmenta urn:cts:greekLit:tlg0006.tlg020.1st1K-grc1.681>	ἔμβολα
<euripides.fragmenta urn:cts:greekLit:tlg0006.tlg020.1st1K-grc1.682>	ἡ παῖς νοσεῖ σου κἀπικινδύνως ἔχει. 〈ΛΥΚ.〉 πρὸς τοῦ; τίς αὐτὴν πημονὴ δαμάζεται; μῶν κρυμὸς αὐτῆς πλευρὰ γυμνάζει χολῆς;
<euripides.fragmenta urn:cts:greekLit:tlg0006.tlg020.1st1K-grc1.683>	σοφοὶ δὲ συγκρύπτουσιν οἰκείας βλάβας.
<euripides.fragmenta urn:cts:greekLit:tlg0006.tlg020.1st1K-grc1.684>	φεῦ, τῶν βροτείων ὡς ἀνώμαλοι τύχαι. οἳ μὲν γὰρ εὗ πράσσουσι, τοῖς δὲ συμφοραὶ σκληραὶ πάρεισιν εὐσεβοῦσιν εἰς θεούς, καὶ πάντ’ ἀκριβῶς κἀπὶ φροντίδων βίον οὕτω δικαίως ζῶσιν αἰσχύνης ἄτερ.
<euripides.fragmenta urn:cts:greekLit:tlg0006.tlg020.1st1K-grc1.685>	ζεύγλας
<euripides.fragmenta urn:cts:greekLit:tlg0006.tlg020.1st1K-grc1.686>	παρασάγγης
<euripides.fragmenta urn:cts:greekLit:tlg0006.tlg020.1st1K-grc1.687>	πίμπρη, κάταιθε σάρκας, ἐμπλήσθητί μου πίνων κελαινὸν αἷμα· πρόσθε γὰρ κάτω γῆς εἶσιν ἄστρα, γῆ δ’ ἄνεισ’ ἐς αἰθέρα, πρὶν ἐξ ἐμοῦ σοι θῶπ’ ἀπαντῆσαι λόγον.
<euripides.fragmenta urn:cts:greekLit:tlg0006.tlg020.1st1K-grc1.688>	ἥκιστα φαῦλος, ἀλλὰ πᾶν τοὐναντίον· τὸ σχῆμα σεμνὸς κοὺ ταπεινὸς οὐδ’ ἄγαν εὔογκος ὡς ἂν δοῦλος, ἀλλὰ καὶ στολὴν ἰδόντι λαμπρὸς καὶ ξύλῳ δραστήριος.
<euripides.fragmenta urn:cts:greekLit:tlg0006.tlg020.1st1K-grc1.689>	οὐδεὶς δ’ ἐς οἴκους δεσπότας ἀμείνονας αὑτοῦ πρίασθαι βούλεται· σὲ δ’ εἰσορῶν πᾶς τις δέδοικεν. ὄμμα γὰρ πυρὸς γέμεις, ταῦρος λέοντος ὡς βλέπων πρὸς ἐμβολήν.
<euripides.fragmenta urn:cts:greekLit:tlg0006.tlg020.1st1K-grc1.690>	τό γ’ εἶδος αὐτὸ σοῦ κατηγορεῖ σιγῶντος ὡς εἴης ἂν οὐχ ὑπήκοος, τάσσειν δὲ μᾶλλον ἢ ἐπιτάσσεσθαι θέλοις.
<euripides.fragmenta urn:cts:greekLit:tlg0006.tlg020.1st1K-grc1.691>	κλίθητι καὶ πίωμεν· ἐν τούτῳ δέ μου τὴν πεῖραν εὐθὺς λάμβαν’ εἰ κρείσσων ἔσῃ.
<euripides.fragmenta urn:cts:greekLit:tlg0006.tlg020.1st1K-grc1.692>	τοῖς μὲν δικαίοις ἔνδικος, τοῖς δ’ αὖ κακοῖς πάντων μέγιστος πολέμιος κατὰ χθόνα.
<euripides.fragmenta urn:cts:greekLit:tlg0006.tlg020.1st1K-grc1.693>	εἶα δή, [φίλον] ξύλον, ἔγειρέ μοι σεαυτὸ καὶ γίγνου θρασύ.
<euripides.fragmenta urn:cts:greekLit:tlg0006.tlg020.1st1K-grc1.694>	βαυβῶμεν εἰσελθόντες· ἀπόμορξαι σέθεν τὰ δάκρυα.
<euripides.fragmenta urn:cts:greekLit:tlg0006.tlg020.1st1K-grc1.695>	φεῦ, οὐδὲν δίκαιόν ἐστιν ἐν τῷ νῦν γένει.
<euripides.fragmenta urn:cts:greekLit:tlg0006.tlg020.1st1K-grc1.696>	Ὦ γαῖα πατρίς, ἣν Πέλοψ ὁρίζεται, χαῖρ’, ὅς τε πέτρον Ἀρκάδων δυσχείμερον 〈Πὰν〉 ἐμβατεύεις, ἔνθεν εὔχομαι γένος. Αὔγη γὰρ Ἀλέου παῖς με τῷ Τιρυνθίῳ τίκτει λαθραίως Ἡρακλεῖ· ξύνοιδ’ ὄρος Παρθένιον, ἔνθα μητέρ’ ὠδίνων ἐμὴν ἔλυσεν Εἰλείθυια.
<euripides.fragmenta urn:cts:greekLit:tlg0006.tlg020.1st1K-grc1.697>	πτώχ’ ἀμφίβληστρα σώματος λαβὼν ῥάκη ἀλκτήρια τύχης
<euripides.fragmenta urn:cts:greekLit:tlg0006.tlg020.1st1K-grc1.698>	δεῖ γάρ με δόξαι πτωχὸν [εἶναι τήμερον], εἶναι μὲν ὅσπερ εἰμί, φαίνεσθαι δὲ μή.
<euripides.fragmenta urn:cts:greekLit:tlg0006.tlg020.1st1K-grc1.699>	ἄνασσα πράγους τοῦδε καὶ βουλεύματος
<euripides.fragmenta urn:cts:greekLit:tlg0006.tlg020.1st1K-grc1.700>	ὦ Φοῖβ’ Ἄπολλον Λύκιε, τί ποτέ μ’ ἐργάσῃ;
<euripides.fragmenta urn:cts:greekLit:tlg0006.tlg020.1st1K-grc1.701>	μοχθεῖν ἀνάγκη τοὺς θέλοντας εὐτυχεῖν.
<euripides.fragmenta urn:cts:greekLit:tlg0006.tlg020.1st1K-grc1.702>	τόλμα σὺ κἄν τι τραχὺ νείμωσιν θεοί.
<euripides.fragmenta urn:cts:greekLit:tlg0006.tlg020.1st1K-grc1.703>	μή μοι φθονήσητ’, ἄνδρες Ἑλλήνων ἄκροι, εἰ πτωχὸς ὢν τέτληκ’ ἐν ἐσθλοῖσιν λέγειν.
<euripides.fragmenta urn:cts:greekLit:tlg0006.tlg020.1st1K-grc1.704>	οἶδ’ ἄνδρα Μυσὸν Τήλεφον . . εἴτε δὲ Μυσὸς 〈γεγὼς〉 ἦν εἴτε κἄλλοθέν ποθεν, πῶς . . . . Τήλεφος γνωρίζεται;
<euripides.fragmenta urn:cts:greekLit:tlg0006.tlg020.1st1K-grc1.705>	κώπης ἀνάσσων κἀποβὰς εἰς Μυσίαν ἐτραυματίσθην πολεμίῳ βραχίονι.
<euripides.fragmenta urn:cts:greekLit:tlg0006.tlg020.1st1K-grc1.706>	Ἀγάμεμνον, οὐδ’ εἰ πέλεκυν ἐν χεροῖν ἔχων μέλλοι τις εἰς τράχηλον ἐμβαλεῖν ἐμόν, σιγήσομαι δίκαιά γ’ ἀντειπεῖν ἔχων.
<euripides.fragmenta urn:cts:greekLit:tlg0006.tlg020.1st1K-grc1.707>	καλῶς ἔχοι μοι· Τηλέφῳ δ’ ἁγὼ φρονῶ
<euripides.fragmenta urn:cts:greekLit:tlg0006.tlg020.1st1K-grc1.708>	ἐρεῖ τις, οὐ χρῆν· ἀλλὰ τί ἐχρῆν εἴπατε.
<euripides.fragmenta urn:cts:greekLit:tlg0006.tlg020.1st1K-grc1.709>	καθῆσθ’ ἂν ἐν δόμοισιν; ἦ πολλοῦ γε δεῖ.
<euripides.fragmenta urn:cts:greekLit:tlg0006.tlg020.1st1K-grc1.710>	τὸν δὲ Τήλεφον οὐκ οἰόμεσθα; νοῦς ἄρ’ ὑμῖν οὐκ ἔνι.
<euripides.fragmenta urn:cts:greekLit:tlg0006.tlg020.1st1K-grc1.711>	εἶτα δὴ θυμούμεθα παθόντες οὐδὲν μεῖζον ἢ δεδρακότες;
<euripides.fragmenta urn:cts:greekLit:tlg0006.tlg020.1st1K-grc1.712>	ἅπασαν ἡμῶν τὴν πόλιν κακορροθεῖ
<euripides.fragmenta urn:cts:greekLit:tlg0006.tlg020.1st1K-grc1.713>	ὦ πόλις Ἄργους, κλύεθ’ οἷα λέγει
<euripides.fragmenta urn:cts:greekLit:tlg0006.tlg020.1st1K-grc1.714>	τί γάρ με πλοῦτος ὠφελεῖ νόσον; σμίκρ’ ἂν θέλοιμι καὶ καθ’ ἡμέραν ἔχων ἄλυπος οἰκεῖν μᾶλλον ἢ πλουτῶν νοσεῖν.
<euripides.fragmenta urn:cts:greekLit:tlg0006.tlg020.1st1K-grc1.715>	οὔ τἄρ’ Ὀδυσσεύς ἐστιν αἱμύλος μόνος· χρεία διδάσκει, κἂν βραδύς τις ᾖ, σοφόν.
<euripides.fragmenta urn:cts:greekLit:tlg0006.tlg020.1st1K-grc1.716>	σὺ δ’ εἶκ’ ἀνάγκῃ καὶ θεοῖσι μὴ μάχου· τόλμα δὲ προσβλέπειν με καὶ φρονήματος χάλα. τά τοι μέγιστα πολλάκις θεὸς ταπείν’ ἔθηκε καὶ συνέστειλεν πάλιν.
<euripides.fragmenta urn:cts:greekLit:tlg0006.tlg020.1st1K-grc1.717>	τί δ’, ὦ τάλας; σὺ τῷδε πείθεσθαι μέλλεις;
<euripides.fragmenta urn:cts:greekLit:tlg0006.tlg020.1st1K-grc1.718>	ὥρα σε θυμοῦ κρείσσονα γνώμην ἔχειν.
<euripides.fragmenta urn:cts:greekLit:tlg0006.tlg020.1st1K-grc1.719>	Ἕλληνες ὄντες βαρβάροις δουλεύσομεν;
<euripides.fragmenta urn:cts:greekLit:tlg0006.tlg020.1st1K-grc1.720>	κακῶς ὀλοίατ’· ἄξιον γὰρ Ἑλλάδι.
<euripides.fragmenta urn:cts:greekLit:tlg0006.tlg020.1st1K-grc1.721>	κακός τίς ἐστι προξένῳ σοὶ χρώμενος.
<euripides.fragmenta urn:cts:greekLit:tlg0006.tlg020.1st1K-grc1.722>	ἴθ’ ὅποι χρήζεις· οὐκ ἀπολοῦμαι τῆς σῆς Ἑλένης εἵνεκα
<euripides.fragmenta urn:cts:greekLit:tlg0006.tlg020.1st1K-grc1.723>	Σπάρτην ἔλαχες, κείνην κόσμει· τὰς δὲ Μυκήνας ἡμεῖς ἰδίᾳ.
<euripides.fragmenta urn:cts:greekLit:tlg0006.tlg020.1st1K-grc1.724>	πριστοῖσι λόγχης θέλγεται ῥινήμασιν
<euripides.fragmenta urn:cts:greekLit:tlg0006.tlg020.1st1K-grc1.725>	λοχαῖον σῖτον
<euripides.fragmenta urn:cts:greekLit:tlg0006.tlg020.1st1K-grc1.726>	ψυκτήρ
<euripides.fragmenta urn:cts:greekLit:tlg0006.tlg020.1st1K-grc1.727>	ἀπέπτυσ’ ἐχθροῦ φωτὸς ἔχθιστον τέκος.
<euripides.fragmenta urn:cts:greekLit:tlg0006.tlg020.1st1K-grc1.728>	φιλεῖ τοι πόλεμος οὐ πάντων τυχεῖν, ἐσθλῶν δὲ χαίρει πτώμασιν νεανιῶν, κακοὺς δὲ μισεῖ. τῇ πόλει μὲν οὖν νόσος τόδ’ ἐστί, τοῖς δὲ κατθανοῦσιν εὐκλεές.
<euripides.fragmenta urn:cts:greekLit:tlg0006.tlg020.1st1K-grc1.729>	εἰκὸς δὲ παντὶ καὶ λόγῳ καὶ μηχανῇ πατρίδος ἐρῶντας ἐκπονεῖν σωτηρίαν.
<euripides.fragmenta urn:cts:greekLit:tlg0006.tlg020.1st1K-grc1.730>	ἅπασα Πελοπόννησος εὐτυχεῖ πόλις.
<euripides.fragmenta urn:cts:greekLit:tlg0006.tlg020.1st1K-grc1.731>	οὐκ ἔστι κρεῖσσον ἄλλο πλὴν κρατεῖν δορί.
<euripides.fragmenta urn:cts:greekLit:tlg0006.tlg020.1st1K-grc1.732>	ῥώμη δέ τ’ ἀμαθὴς πολλάκις τίκτει βλάβην.
<euripides.fragmenta urn:cts:greekLit:tlg0006.tlg020.1st1K-grc1.733>	τοῖς πᾶσιν ἀνθρώποισι κατθανεῖν μένει. κοινὸν δ’ ἔχοντες αὐτὸ κοινὰ πάσχομεν πάντες· τὸ γὰρ χρεὼν μεῖζον ἢ τὸ μὴ χρεών.
<euripides.fragmenta urn:cts:greekLit:tlg0006.tlg020.1st1K-grc1.734>	ἀρετὴ δὲ κἂν θάνῃ τις οὐκ ἀπόλλυται, ζῇ δ’ οὐκέτ’ ὄντος σώματος· κακοῖσι δὲ ἅπαντα φροῦδα συνθανόνθ’ ὑπὸ χθονός.
<euripides.fragmenta urn:cts:greekLit:tlg0006.tlg020.1st1K-grc1.735>	ἀσύνετος ὅστις ἐν φόβῳ μὲν ἀσθενής, λαβὼν δὲ μικρὸν τῆς τύχης φρονεῖ μέγα.
<euripides.fragmenta urn:cts:greekLit:tlg0006.tlg020.1st1K-grc1.736>	ὡς σκαιὸς ἁνὴρ καὶ ξένοισιν ἄξενος καὶ μνημονεύων οὐδὲν ὧν ἐχρῆν φίλου. σπάνιον ἄρ’ ἦν θανοῦσιν ἀσφαλεῖς φίλοι, κἂν ὁμόθεν ὦσι· τὸ γὰρ ἔχειν πλέον κρατεῖ τῆς εὐσεβείας· ἡ δ’ ἐν ὀφθαλμοῖς χάρις ἀπόλωλ’, ὅταν τις ἐκ δόμων ἀνὴρ θάνῃ.
<euripides.fragmenta urn:cts:greekLit:tlg0006.tlg020.1st1K-grc1.737>	καλόν γ’ ἀληθὴς κἀτενὴς παρρησία.
<euripides.fragmenta urn:cts:greekLit:tlg0006.tlg020.1st1K-grc1.738>	πολλοὶ γεγῶτες ἄνδρες οὐκ ἔχουσ’ ὅπως δείξουσιν αὑτοὺς τῶν κακῶν ἐξουσίᾳ.
<euripides.fragmenta urn:cts:greekLit:tlg0006.tlg020.1st1K-grc1.739>	φεῦ φεῦ, τὸ φῦναι πατρὸς εὐγενοῦς ἄπο ὅσην ἔχει φρόνησιν ἀξίωμά τε. κἂν γὰρ πένης ὢν τυγχάνῃ, χρηστὸς γεγὼς τιμὴν ἔχει τιν’, ἀναμετρούμενος δέ πως τὸ τοῦ πατρὸς γενναῖον ὠφελεῖ τρόπῳ.
<euripides.fragmenta urn:cts:greekLit:tlg0006.tlg020.1st1K-grc1.740>	. . . . . . ἦλθεν δ’ ἐπὶ χρυσόκερων ἔλαφον, μεγάλων ἄθλων ἕνα δεινὸν ὑποστάς, κατ’ ἔναυλ’ ὀρέων ἀβάτους ἐπί τε λειμῶνας ποίμνιά τ’ ἄλση.
<euripides.fragmenta urn:cts:greekLit:tlg0006.tlg020.1st1K-grc1.742>	ἄλλη πρὸς ἄλλο γαῖα χρησιμωτέρα.
<euripides.fragmenta urn:cts:greekLit:tlg0006.tlg020.1st1K-grc1.743>	τὸ δὲ στρατηγεῖν τοῦτ’ ἐγὼ κρίνω, καλῶς γνῶναι τὸν ἐχθρὸν ᾗ μάλισθ’ ἁλώσιμος.
<euripides.fragmenta urn:cts:greekLit:tlg0006.tlg020.1st1K-grc1.744>	ἄρξεις ἄρ’ οὕτω· χρὴ δὲ τὸν στρατηλάτην ὁμῶς δίκαιον ὄντα ποιμαίνειν στρατόν.
<euripides.fragmenta urn:cts:greekLit:tlg0006.tlg020.1st1K-grc1.745>	τολμᾶν δὲ χρεών· ὁ γὰρ ἐν καιρῷ μόχθος πολλὴν εὐδαιμονίαν τίκτει θνητοῖσι τελευτῶν.
<euripides.fragmenta urn:cts:greekLit:tlg0006.tlg020.1st1K-grc1.746>	αἰδὼς γὰρ ὀργῆς πλείον’ ὠφελεῖ βροτούς.
<euripides.fragmenta urn:cts:greekLit:tlg0006.tlg020.1st1K-grc1.747>	αἰσίως
<euripides.fragmenta urn:cts:greekLit:tlg0006.tlg020.1st1K-grc1.748>	ἀνανομήν
<euripides.fragmenta urn:cts:greekLit:tlg0006.tlg020.1st1K-grc1.749>	ἄπυργος
<euripides.fragmenta urn:cts:greekLit:tlg0006.tlg020.1st1K-grc1.750>	κατηβολή
<euripides.fragmenta urn:cts:greekLit:tlg0006.tlg020.1st1K-grc1.751>	σφακελισμός
<euripides.fragmenta urn:cts:greekLit:tlg0006.tlg020.1st1K-grc1.752>	Διόνυσος, ὃς θύρσοισι καὶ νεβρῶν δοραῖς καθαπτὸς ἐν πεύκαισι Παρνασὸν κάτα πηδᾷ χορεύων παρθένοις σὺν Δελφίσιν
<euripides.fragmenta urn:cts:greekLit:tlg0006.tlg020.1st1K-grc1.753>	δείξω μὲν Ἀργείοισιν Ἀχελῴου ῥόον
<euripides.fragmenta urn:cts:greekLit:tlg0006.tlg020.1st1K-grc1.754>	ἕτερον ἐφ’ ἑτέρῳ αἰρόμενος ἄγρευμ’ ἀνθέων ἡδομένα ψυχᾷ τὸ νήπιον ἄπληστον ἔχων
<euripides.fragmenta urn:cts:greekLit:tlg0006.tlg020.1st1K-grc1.755>	ἀνὰ τὸ δωδεκαμήχανον ἄστρον
<euripides.fragmenta urn:cts:greekLit:tlg0006.tlg020.1st1K-grc1.756>	περίβαλ’, ὦ τέκνον, ὠλένας
<euripides.fragmenta urn:cts:greekLit:tlg0006.tlg020.1st1K-grc1.757>	ἅ γ’ οὖν παραινῶ, ταῦτά μου δέξαι, γύναι. ἔφυ μὲν οὐδεὶς ὅστις οὐ πονεῖ βροτῶν, θάπτει τε τέκνα χἄτερ’ αὖ κτᾶται νέα, αὐτός τε θνήσκει· καὶ τάδ’ ἄχθονται βροτοί, εἰς γῆν φέροντες γῆν. ἀναγκαίως δ’ ἔχει βίον θερίζειν ὥστε κάρπιμον στάχυν, καὶ τὸν μὲν εἶναι, τὸν δὲ μή· τί ταῦτα δεῖ στένειν, ἅπερ δεῖ κατὰ φύσιν διεκπερᾶν; δεινὸν γὰρ οὐδὲν τῶν ἀναγκαίων βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.758>	κακοῖς τὸ κέρδος τῆς δίκης ὑπέρτερον.
<euripides.fragmenta urn:cts:greekLit:tlg0006.tlg020.1st1K-grc1.759>	πρὸς τὰς φύσεις χρὴ καὶ τὰ πράγματα σκοπεῖν καὶ τὰς διαίτας τῶν κακῶν τε κἀγαθῶν, πειθὼ δὲ τοῖς μὲν σώφροσιν πολλὴν ἔχειν, τοῖς μὴ δικαίοις δ’ οὐδὲ συμβάλλειν χρεών.
<euripides.fragmenta urn:cts:greekLit:tlg0006.tlg020.1st1K-grc1.760>	ἔξω γὰρ ὀργῆς πᾶς ἀνὴρ σοφώτερος.·
<euripides.fragmenta urn:cts:greekLit:tlg0006.tlg020.1st1K-grc1.761>	ἄελπτον οὐδέν, πάντα δ’ ἐλπίζειν χρεών.
<euripides.fragmenta urn:cts:greekLit:tlg0006.tlg020.1st1K-grc1.762>	εὔφημα καὶ σᾶ καὶ κατεσφραγισμένα
<euripides.fragmenta urn:cts:greekLit:tlg0006.tlg020.1st1K-grc1.763>	ἢ ἑτέρᾳ φράσω;
<euripides.fragmenta urn:cts:greekLit:tlg0006.tlg020.1st1K-grc1.764>	ἰδού, πρὸς αἰθέρ’ ἐξαμίλλησαι κόρας γραπτούς 〈τ’ ἐν αἰετ〉οῖσι πρόσβλεψον τύπους.
<euripides.fragmenta urn:cts:greekLit:tlg0006.tlg020.1st1K-grc1.765>	οἰνάνθα τρέφει τὸν ἱερὸν βότρυν
<euripides.fragmenta urn:cts:greekLit:tlg0006.tlg020.1st1K-grc1.766>	ἀναδρομαί
<euripides.fragmenta urn:cts:greekLit:tlg0006.tlg020.1st1K-grc1.767>	ἄρκτος
<euripides.fragmenta urn:cts:greekLit:tlg0006.tlg020.1st1K-grc1.768>	ἐκδημία
<euripides.fragmenta urn:cts:greekLit:tlg0006.tlg020.1st1K-grc1.769>	κροταλισάσης
<euripides.fragmenta urn:cts:greekLit:tlg0006.tlg020.1st1K-grc1.770>	νεαρός
<euripides.fragmenta urn:cts:greekLit:tlg0006.tlg020.1st1K-grc1.771>	Μέροπι τῆσδ’ ἄνακτι γῆς, ἣν ἐκ τεθρίππων ἁρμάτων πρώτην χθόνα Ἥλιος ἀνίσχων χρυσέᾳ βάλλει φλογί. καλοῦσι δ’ αὐτὴν γείτονες μελάμβροτοι Ἕω φαεννὰς Ἡλίου θ’ ἱπποστάσεις.
<euripides.fragmenta urn:cts:greekLit:tlg0006.tlg020.1st1K-grc1.772>	θερμὴ δ’ ἄνακτος φλὸξ ὑπερτέλλουσα γῆς καίει τὰ πόρρω, τἀγγύθεν δ’ εὔκρατ’ ἔχει.=
<euripides.fragmenta urn:cts:greekLit:tlg0006.tlg020.1st1K-grc1.773>	μνησθεὶς ὅ μοί ποτ’ εἶφ’ ὅτ’ ηὐνάσθη θεός. αἰτοῦ τί χρῄζεις ἕν· πέρᾳ γὰρ οὐ θέμις λαβεῖν σε· κἂν μὲν τυγχάνῃς θεοῦ πέφυκας· εἰ δὲ μή, ψευδὴς ἐγώ. ΦΑΕ.πῶς οὖν πρόσειμι δῶμα θερμὸν Ἡλίου; ΚΛΥ.κείνῳ μελήσει σῶμα μὴ βλάπτειν τὸ σόν. ΦΑΕ.εἴπερ πατὴρ πέφυκεν, οὐ κακῶς λέγεις. ΚΛΥ. σάφ’ ἴσθι· πεύσῃ δ’ αὐτὸ τῷ χρόνῳ σαφῶς. ΦΑΕ. ἀρκεῖ· πέποιθα γάρ σε μὴ ψευδῆ λέγειν. ἀλλ’ ἕρπ’ ἐς οἴκους· καὶ γὰρ αἵδ’ ἔξω δόμων δμῳαὶ περῶσιν, αἳ πατρὸς κατὰ σταθμοὺς σαίρουσι δῶμα καὶ δόμων κειμήλια καθ’ ἡμέραν φοιβῶσι κἀπιχωρίοις ὀσμαῖσι θυμιῶσιν εἰσόδους δόμων. ὅταν δ’ ὕπνον γεραιὸς ἐκλιπὼν πατὴρ πύλας ἀμείψῃ καὶ λόγους γάμων πέρι λέξῃ πρὸς ἡμᾶς, Ἡλίου μολὼν δόμους τοὺς σοὺς ἐλέγξω, μῆτερ, εἰ σαφεῖς λόγοι ΧΟΡ. . . . . . . . στρ. α . . . . . κατὰ γᾶν . δειλα . . α̣ . κ̣υ̣ . .μ̣α̣ι̣ . . . . . . . . μέλπει δ’ ἐν δένδρεσι λεπτὰν ἀηδὼν ἁρμονίαν ὀρθρευομένα γόοις Ἴτυν Ἴτυν πολύθρηνον. σύριγγας δ’ οὐριβάται ἀντ. α κινοῦσιν ποίμνας ἐλάται· ἔγρονται δ’ εἰς βοτάναν ξανθᾶν πώλων συζυγίαι. ἤδη δ’ εἰς ἔργα κυναγοὶ στείχουσιν θηροφόνοι, παγαῖς τ’ ἐπ’ Ὠκεανοῦ μελιβόας κύκνος ἀχεῖ. ἄκατοι δ’ ἀνάγονται ὑπ’ εἰρεσίας στρ. β ἀνέμων τ’ εὐαέσσιν ῥοθίοις ἀνὰ δ’ ἱστία . . . . . . . . . . . . . . . . . . . . . . . . . . . . . . . . . . . . . . . . σινδὼν δὲ πρότονον ἐπὶ μέσον πελάζει. τὰ μὲν οὖν ἑτέροισι μέριμνα πέλει· ἀντ. β κόσμον δ’ ὑμεναίων δεσποσύνων ἐμὲ καὶ τὸ δίκαιον ἄγει καὶ ἔρως ὑμνεῖν· δμωσὶν γὰρ ἀνάκτων εὐαμερίαι προσιοῦσαι μολπᾶν θράσος αἴρουσ’ ἐπὶ χάρματ’· εἰ δὲ τύχα τι τέκοι, βαρὺν βαρεῖα φόβον ἔπεμψεν οἴκοις. ὁρίζεται δὲ τόδε φάος γάμων τέλος, ἐπ. τὸ δή ποτ’ εὐχαῖς ἐγὼ λισσομένα προσέβαν ὑμέναιον ἀεῖσαι φίλον φίλων δεσποτᾶν. θεὸς ἔδωκε, χρόνος ἔκρανε λέχος ἐμοῖσιν ἀρχέταις. ἴτω τελεία γάμων ἀοιδά. ἀλλ’ ὅδε γὰρ δὴ βασιλεὺς πρὸ δόμων κῆρύξ θ’ ἱερὸς καὶ παῖς Φαέθων βαίνουσι, τριπλοῦν ζεῦγος, ἔχειν χρὴ στόμ’ ἐν ἡσυχίᾳ· περὶ γὰρ μεγάλων γνώμας δείξει, παῖδ’ ὑμεναίοις, ὡς φησί, θέλων ζεῦξαι νύμφης τε λεπάδνοις. 〈ΚΗΡ.〉 Ὠκεανοῦ πεδίων οἰκήτορες, εὐφαμεῖτ’, ὦ, ἐκτόπιοί τε δόμων ἀπαείρετε, ὦ ἴτε, λαοί. κηρύσσω δ’ ὁσίαν βασιλήιον, αἰτῶ δ’ αὐδὰν εὐτεκνίαν τε γάμοις, ὧν ἔξοδος ἅδ’ ἕνεχ’ ἥκει, παιδὸς πατρός τε τῇδ’ ἐν ἡμέρᾳ λέχη κρᾶναι θελόντων· ἀλλὰ σῖγ’ ἔστω λεώς. ΜΕΡ. . . . . . . . . . . . . . . . . . . . . εἰ γὰρ εὖ λέγω
<euripides.fragmenta urn:cts:greekLit:tlg0006.tlg020.1st1K-grc1.774>	ναῦν τοι μί’ ἄγκυρ’ οὐχ ὁμῶς σῴζειν φιλεῖ ὡς τρεῖς ἀφέντι· προστάτης θ’ ἁπλοῦς πόλει σφαλερός, ὑπὼν δὲ κἄλλος οὐ κακὸν πέλει.
<euripides.fragmenta urn:cts:greekLit:tlg0006.tlg020.1st1K-grc1.775>	ἐλεύθερος δ’ ὢν δοῦλός ἐστι τοῦ λέχους, πεπραμένον τὸ σῶμα τῆς φερνῆς ἔχων.
<euripides.fragmenta urn:cts:greekLit:tlg0006.tlg020.1st1K-grc1.776>	δεινόν γε, τοῖς πλουτοῦσι τοῦτο δ’ ἔμφυτον, σκαιοῖσιν εἶναι· τί ποτε τοῦτο ταἴτιον; ἆρ’ ὄλβος αὐτοῖς ὅτι τυφλὸς συνηρετεῖ, τυφλὰς ἔχουσι τὰς φρένας καὶ τῆς τύχης;
<euripides.fragmenta urn:cts:greekLit:tlg0006.tlg020.1st1K-grc1.777>	ὡς πανταχοῦ γε πατρὶς ἡ βόσκουσα γῆ.
<euripides.fragmenta urn:cts:greekLit:tlg0006.tlg020.1st1K-grc1.778>	εὐδαιμονίζων ὄχλος ἐξέπληξέ με.
<euripides.fragmenta urn:cts:greekLit:tlg0006.tlg020.1st1K-grc1.779>	ἔλα δὲ μήτε Λιβυκὸν αἰθέρ’ εἰσβαλών· κρᾶσιν γὰρ ὑγρὰν οὐκ ἔχων, ἁψῖδα σὴν κάτω διήσει . . . . . . . ἵει δ’ ἐφ’ ἑπτὰ πλειάδων ἔχων δρόμον. . . . τοσαῦτ’ ἀκούσας παῖς ἔμαρψεν ἡνίας· κρούσας δὲ πλευρὰ πτεροφόρων ὀχημάτων μεθῆκεν, αἳ δ’ ἔπταντ’ ἐπ’ αἰθέρος πτυχάς. πατὴρ δ’ ὄπισθε νῶτα σειραίου βεβὼς ἵππευε παῖδα νουθετῶν· ἐκεῖσ’ ἔλα, τῇδε στρέφ’ ἅρμα, τῇδε.
<euripides.fragmenta urn:cts:greekLit:tlg0006.tlg020.1st1K-grc1.781>	πυρός τ’ ἐρινὺς ἐν νεκροῖς θερηνυαι ζῶσ’ ἥδ’ ἀνίησ’ ἀτμὸν ἐμφανῆ . . ἀπωλόμην· οὐκ οἴσετ’ εἰς δόμους ν〈έκυν;〉 νοεῖς; πόσις μοι πλησίον γαμηλίους μολπὰς ἀυτεῖ παρθένοις ἡγούμενος. οὐ θᾶσσον; οὐ σταλαγμὸν ἐξομόρξετε, εἴ πού τις ἔστιν αἵματος χαμαὶ πεσών; ἐπείγετ’ εἶα, δμωίδες· κρύψω δέ νιν ξεστοῖσι θαλάμοις, ἔνθ’ ἐμῷ κεῖται πόσει χρυσός· μόνη δὲ κλῇθρ’ ἐγὼ σφραγίζομαι. ὦ καλλιφεγγὲς Ἥλι’, ὥς μ’ ἀπώλεσας καὶ τόνδ’ · Ἀπόλλων δ’ ἐν βροτοῖς ὀρθῶς καλῇ, ὅστις τὰ σιγῶντ’ ὀνόματ’ οἶδε δαιμόνων. ΧΟΡ. Ὑμὴν Ὑμήν, στρ. τὰν Διὸς οὐρανίαν ἀείδομεν τὰν ἐρώτων πότνιαν, τὰν παρθένοις γαμήλιον Ἀφροδίταν. πότνια, σοὶ τάδ’ ἐγὼ νυμφεῖ’ ἀείδω, Κύπρι θεῶν καλλίστα, τῷ τε νεόζυγι σῷ πώλῳ, τὸν ἐν αἰθέρι κρύπτεις σῶν γάμων γένναν· ἃ τὸν μέγαν ἀντ. τᾶσδε πόλεως βασιλῆ νυμφεύεται, ἀστερωποῖσιν δόμοισιν χρυσέων ἀρχόν, φίλον Ἀφροδίτᾳ. ὦ μακάρων βασιλεὺς μείζων ἔτ’ ὄλβον· ὃς θεὰν κηδεύσεις καὶ μόνος ἀθανάτων γαμβρὸς δι’ ἀπείρονα γαῖαν θνατὸς ὑμνήσῃ. ΜΕΡ. χώρει σὺ καὶ τάσδ’ εἰς δόμους ἄγων κόρας γυναῖκ’ ἄνωχθι πᾶσι τοῖς κατὰ στόμα θεοῖς χορεῦσαι καὶ κυκλώσασθαι δόμους σεμνοῖσιν ὑμεναίοισιν, Ἑστίας θ’ ἕδος, ἀφ’ ἧς γε σώφρων πᾶς ἂν ἄρχεσθαι θέλοι εὐχὰς πο〈εῖσθαι〉. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . θεᾶς προσελθεῖν τέμενος ἐξ ἐμῶν δόμων. ΘΕΡ. ὦ δέσποτ’, ἔστρεψ’ ἐκ δόμων ταχὺν πόδα. οὗ γὰρ σὺ σῴζῃ σεμνὰ θησαυρίσματα χρυσοῦ, δι’ ἁρμῶν ἐξαμείβεται πύλης καπνοῦ μέλαιν’ ἄησις ἔνδοθεν στέγης. προσθεὶς πρόσωπον φλόγα μὲν οὐχ ὁρῶ πυρός, γέμοντα δ’ οἶκον μέλανος ἔνδοθεν καπνοῦ. ἀλλ’ ἔσιθ’ ἐς οἶκον, μή τιν’ Ἥφαιστος χόλον δόμοις ἐπεισφρεὶς μέλαθρα συμφλέξῃ πυρὶ· ἐν τοῖσιν ἡδίστοισι Φαέθοντος γάμοις. ΜΕΡ.πῶς φής; ὅρα μὴ θυμάτων πυρουμένων κατ’ οἶκον ἀτμὸν κεῖσ’ ἀποσταλέντ’ ἴδῃς. ΘΕΡ.ἅπαντα ταῦτ’ ἠθρησεκανπωτουσεχει ΜΕΡ.οἶδεν δ’ ἐμὴ τάδ’ ἢ οὐκ ἐπίσταται δάμαρ; ΘΕΡ.θυηπολοῦσα θεοῖς ἐκεῖσ’ ἔχει φρένας. ΜΕΡ.ἀλλ’ εἶμ’, ἐπεί τοι καὶ φιλεῖ τὰ τοιάδε ληφθέντα φαύλως ἐς μέγαν χειμῶν’ ἄγειν. σὺ δ’ ὡς πάρος δέσποινα Δήμητρος κόρη Ἥφαιστέ τ’ ἔστε πρευμενεῖς δόμοις ἐμοῖς. ΧΟΡ.τάλαιν’ ἐγώ, τάλαινα, ποῖ πόδα πτερόεντα καταστάσω; ἀν’ αἰθέρ’; ἢ γᾶς ὑπὸ κεῦθος ἄφαντον ἐξαμαυρωθῶ; ἰώ μοί μοι, κακὰ φανήσεται· βασίλεια τάλαινα παῖς τ’ ἔσω κρυφαῖος νέκυς. ὀτοτοτοῖ, κεραύνιαί τ’ ἐκ Διὸς πυριβόλοι πλαγαὶ λέχεα θ’ Ἁλίου. ὦ δυστάλαινα τῶν ἀμετρήτων κακῶν Ὠκεανοῦ κόρα, πατρὸς ἴθι πρόσπεσε γόνυ 〈λι〉ταῖς, σφαγὰς σφαγὰς οἰκτρά τ’ ἀρκέσαι σᾶς δειρᾶς. ΜΕΡ.ἰώ μοί μοι. ΧΟΡ.ἠκούσατ’ ἀρχὰς δεσπότου στεναγμάτων; ΜΕΡ. ἰὼ τέκνον. ΧΟΡ. καλεῖ τὸν οὐ κλύοντα δυστυχῆ γόνον . . . . . . . τῶνὁρᾶν σαφῆ.
<euripides.fragmenta urn:cts:greekLit:tlg0006.tlg020.1st1K-grc1.782>	ψυκτήρια δένδρεα φίλαισιν ὠλέναισι λέξεται.
<euripides.fragmenta urn:cts:greekLit:tlg0006.tlg020.1st1K-grc1.783>	χρυσέα βῶλος
<euripides.fragmenta urn:cts:greekLit:tlg0006.tlg020.1st1K-grc1.784>	ἐν τοῖσι μώροις τοῦτ’ ἐγὼ κρίνω βροτῶν, ὅστις τῶν πατέρων παισὶ μὴ φρονοῦσιν εὖ ἢ καὶ πολίταις παραδίδωσ’ ἐξουσίαν.
<euripides.fragmenta urn:cts:greekLit:tlg0006.tlg020.1st1K-grc1.785>	μισῶ δὲ. . . . . . ἀγκύλον τόξον κρανείας, γυμνάσια δ’ οἰχοίατο.
<euripides.fragmenta urn:cts:greekLit:tlg0006.tlg020.1st1K-grc1.786>	φίλος δέ μοι ἄλουτος ἐν φάραγξι σήπεται νέκυς.
<euripides.fragmenta urn:cts:greekLit:tlg0006.tlg020.1st1K-grc1.787>	πῶς δ’ ἂν φρονοίην, ᾧ παρῆν ἀπραγμόνως ἐν τοῖσι πολλοῖς ἠριθμημένῳ στρατοῦ ἴσον μετασχεῖν τῷ σοφωτάτῳ τύχης;
<euripides.fragmenta urn:cts:greekLit:tlg0006.tlg020.1st1K-grc1.788>	οὐδὲν γὰρ οὕτω γαῦρον ὡς ἀνὴρ ἔφυ· τοὺς γὰρ περισσοὺς καί τι πράσσοντας πλέον τιμῶμεν ἄνδρας τ’ ἐν πόλει νομίζομεν.
<euripides.fragmenta urn:cts:greekLit:tlg0006.tlg020.1st1K-grc1.789>	ὀκνῶν δὲ μόχθων τῶν πρὶν ἐκχέαι χάριν καὶ τοὺς παρόντας οὐκ ἀπωθοῦμαι πόνους.
<euripides.fragmenta urn:cts:greekLit:tlg0006.tlg020.1st1K-grc1.790>	δύσμορφα μέντοι τἄνδον εἰσιδεῖν, ξένε.
<euripides.fragmenta urn:cts:greekLit:tlg0006.tlg020.1st1K-grc1.791>	ἅλις, ὦ βιοτά· πέραινε, πρίν τινα συντυχίαν ἢ κτεάτεσσιν ἐμοῖς ἢ σώματι τῷδε γενέσθαι.
<euripides.fragmenta urn:cts:greekLit:tlg0006.tlg020.1st1K-grc1.792>	φαγέδαιν’ ἀεί μου σάρκα θοινᾶται ποδός
<euripides.fragmenta urn:cts:greekLit:tlg0006.tlg020.1st1K-grc1.793>	μακάριος ὅστις εὐτυχῶν οἴκοι μένει· ἐν γῇ δ’ ὁ φόρτος, καὶ πάλιν ναυτίλλεται.
<euripides.fragmenta urn:cts:greekLit:tlg0006.tlg020.1st1K-grc1.794>	ὁρᾶτε δ’ ὡς κἀν θεοῖσι κερδαίνειν καλόν, θαυμάζεται δ’ ὁ πλεῖστον ἐν ναοῖς ἔχων χρυσόν. τί δῆτα καὶ σὲ κωλύει 〈λαβεῖν〉 κέρδος, παρόν γε κἀξομοιοῦσθαι θεοῖς;
<euripides.fragmenta urn:cts:greekLit:tlg0006.tlg020.1st1K-grc1.795>	τί δῆτα θάκοις μαντικοῖς ἐνήμενοι σαφῶς διόμνυσθ’ εἰδέναι τὰ δαιμόνων; οὐ τῶνδε χειρώνακτες ἄνθρωποι λόγων· ὅστις γὰρ αὐχεῖ θεῶν ἐπίστασθαι πέρι, οὐδέν τι μᾶλλον οἶδεν ἢ πείθειν λέγων.
<euripides.fragmenta urn:cts:greekLit:tlg0006.tlg020.1st1K-grc1.796>	ὑπέρ γε μέντοι παντὸς Ἑλλήνων στρατοῦ αἰσχρὸν σιωπᾶν, βαρβάρους δ’ ἐᾶν λέγειν.
<euripides.fragmenta urn:cts:greekLit:tlg0006.tlg020.1st1K-grc1.797>	λέξω δ’ ἐγώ, κἄν μου διαφθείρας δοκῇ λόγους ὑποστὰς αὐτὸς ἠδικηκέναι· ἀλλ’ ἐξ ἐμοῦ γὰρ τἀμὰ μαθήσῃ κλύων, ὃ δ’ αὐτὸς αὑτὸν ἐμφανιεῖ σοι λέγων.
<euripides.fragmenta urn:cts:greekLit:tlg0006.tlg020.1st1K-grc1.798>	πατρὶς καλῶς πράσσουσα τὸν τυχόντ’ ἀεὶ μείζω τίθησι, δυστυχοῦσα δ’ ἀσθενῆ.
<euripides.fragmenta urn:cts:greekLit:tlg0006.tlg020.1st1K-grc1.799>	ὥσπερ δὲ θνητὸν καὶ τὸ σῶμ’ ἡμῶν ἔφυ, οὕτω προσήκει μηδὲ τὴν ὀργὴν ἔχειν ἀθάνατον ὅστις σωφρονεῖν ἐπίσταται.
<euripides.fragmenta urn:cts:greekLit:tlg0006.tlg020.1st1K-grc1.800>	φεῦ, μήποτ’ εἴην ἄλλο πλὴν θεοῖς φίλος ὡς πᾶν τελοῦσι, κἂν βραδύνωσιν χρόνῳ.
<euripides.fragmenta urn:cts:greekLit:tlg0006.tlg020.1st1K-grc1.801>	ἀπέπνευσεν αἰῶνα
<euripides.fragmenta urn:cts:greekLit:tlg0006.tlg020.1st1K-grc1.802>	αἱρεῖς
<euripides.fragmenta urn:cts:greekLit:tlg0006.tlg020.1st1K-grc1.803>	ἀκριβές
<euripides.fragmenta urn:cts:greekLit:tlg0006.tlg020.1st1K-grc1.804>	μοχθηρόν ἐστιν ἀνδρὶ πρεσβύτῃ τέκνα δίδωσιν ὅστις οὐκέθ’ ὡραῖος γαμεῖ· δέσποινα γὰρ γέροντι νυμφίῳ γυνή.
<euripides.fragmenta urn:cts:greekLit:tlg0006.tlg020.1st1K-grc1.805>	ὦ γῆρας, οἷον τοῖς ἔχουσιν εἶ κακόν.
<euripides.fragmenta urn:cts:greekLit:tlg0006.tlg020.1st1K-grc1.806>	ἀλλ’ οὔποτ’ αὐτὸς ἀμπλακὼν ἄλλον βροτὸν παραινέσαιμ’ ἂν παισὶ προσθεῖναι κράτη πρὶν ἂν κατ’ ὄσσων τυγχάνῃ με καὶ σκότος, εἰ χρὴ διελθεῖν πρὸς τέκνων νικώμενον.
<euripides.fragmenta urn:cts:greekLit:tlg0006.tlg020.1st1K-grc1.807>	πικρὸν νέᾳ γυναικὶ πρεσβύτης ἀνήρ.
<euripides.fragmenta urn:cts:greekLit:tlg0006.tlg020.1st1K-grc1.808>	γυνή τε πάντων ἀγριώτατον κακόν.
<euripides.fragmenta urn:cts:greekLit:tlg0006.tlg020.1st1K-grc1.809>	. . . . 〈οἱ〉 πεῖραν οὐ δεδωκότες μᾶλλον δοκοῦντες ἢ πεφυκότες σοφοί
<euripides.fragmenta urn:cts:greekLit:tlg0006.tlg020.1st1K-grc1.810>	μέγιστον ἆρ’ ἦν ἡ φύσις· τὸ γὰρ κακὸν οὐδεὶς τρέφων εὖ χρηστὸν ἂν θείη ποτέ.
<euripides.fragmenta urn:cts:greekLit:tlg0006.tlg020.1st1K-grc1.811>	τἀφ]ανῆ τεκμηρίοισιν εἰκότως ἁλίσκεται.
<euripides.fragmenta urn:cts:greekLit:tlg0006.tlg020.1st1K-grc1.812>	ἤδη δὲ πολλῶν ᾑρέθην λόγων κριτὴς καὶ πόλλ’ ἁμιλληθέντα μαρτύρων ὕπο τἀναντί’ ἔγνων συμφορᾶς μιᾶς πέρι. κἀγὼ μὲν οὕτω χὥστις ἔστ’ ἀνὴρ σοφὸς λογίζομαι τἀληθές, εἰς ἀνδρὸς φύσιν σκοπῶν δίαιτάν θ’ ἥντιν’ ἡμερεύεται . . . ὅστις δ’ ὁμιλῶν ἥδεται κακοῖς ἀνήρ, οὐ πώποτ’ ἠρώτησα, γιγνώσκων ὅτι τοιοῦτός ἐστιν οἷσπερ ἥδεται ξυνών.
<euripides.fragmenta urn:cts:greekLit:tlg0006.tlg020.1st1K-grc1.813>	ὦ πλοῦθ’, ὅσῳ μὲν ῥᾷστον εἶ βάρος φέρειν, πόνοι δὲ κἀν σοὶ καὶ φθοραὶ πολλαὶ βίου ἔνεισ’· ὁ γὰρ πᾶς ἀσθενὴς αἰὼν βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.814>	φθόνον οὐ σέβω, φθονεῖσθαι δὲ θέλοιμ’ ἂν ἐπ’ ἐσθλοῖς.
<euripides.fragmenta urn:cts:greekLit:tlg0006.tlg020.1st1K-grc1.815>	δμωσὶν δ’ ἐμοῖσιν εἶπον ὡς ταυτηρίαις πυρίδες καὶ διιπετῆ κτεῖναι
<euripides.fragmenta urn:cts:greekLit:tlg0006.tlg020.1st1K-grc1.816>	καίτοι ποτ’ εἴ τιν’ εἰσίδοιμ’ ἀνὰ πτόλιν τυφλὸν προηγητῆρος ἐξηρτημένον, ἀδημονοῦντα συμφοραῖς ἐλοιδόρουν, ὡς δειλὸς εἴη θάνατον ἐκποδὼν ἔχων. καὶ νῦν λόγοισι τοῖς ἐμοῖς ἐναντίως πέπτωχ’ ὁ τλήμων· ὦ φιλόζωοι βροτοί, οἳ τὴν ἐπιστείχουσαν ἡμέραν ἰδεῖν ποθεῖτ’ ἔχοντες μυρίων ἄχθος κακῶν. οὕτως ἔρως βροτοῖσιν ἔγκειται βίου· τὸ ζῆν γὰρ ἴσμεν, τοῦ θανεῖν δ’ ἀπειρίᾳ πᾶς τις φοβεῖται φῶς λιπεῖν τόδ’ ἡλίου.
<euripides.fragmenta urn:cts:greekLit:tlg0006.tlg020.1st1K-grc1.817>	σὺ δ’, ὦ πατρῴα χθὼν ἐμῶν γεννητόρων, χαῖρ’· ἀνδρὶ γάρ τοι, κἂν ὑπερβάλλῃ κακοῖς, οὐκ ἔστι τοῦ θρέψαντος ἥδιον πέδον.
<euripides.fragmenta urn:cts:greekLit:tlg0006.tlg020.1st1K-grc1.818>	ἀμνήστευτος γυνή
<euripides.fragmenta urn:cts:greekLit:tlg0006.tlg020.1st1K-grc1.819>	Σιδώνιόν ποτ’ ἄστυ Κάδμος ἐκλιπών, Ἀγήνορος παῖς, ἦλθε Θηβαίαν χθόνα Φοῖνιξ πεφυκώς, ἐκ δ’ ἀμείβεται γένος Ἑλληνικόν, Διρκαῖον οἰκήσας πέδον. ᾗ δ’ ἦλθ’ ἀνάγκῃ πεδία Φοινίκης λιπών, λέγοιμ’ ἄν. ἦσαν τρεῖς Ἀγήνορος κόροι· Κίλιξ, ἀφ’ οὗ καὶ Κιλικία κικλήσκεται, Φοῖνίξ 〈θ’〉, ὅθεν περ τοὔνομ’ ἡ χώρα φέρει, καὶ Θάσος
<euripides.fragmenta urn:cts:greekLit:tlg0006.tlg020.1st1K-grc1.821>	εἰ μὲν τόδ’ ἦμαρ πρῶτον ἦν κακουμένῳ καὶ μὴ μακρὰν δὴ διὰ πόνων ἐναυστόλουν, εἰκὸς σφαδᾴζειν ἦν ἂν ὡς νεόζυγα πῶλον χαλινὸν ἀρτίως δεδεγμένον· νῦν δ’ ἀμβλύς εἰμι καὶ κατηρτυκὼς κακῶν.
<euripides.fragmenta urn:cts:greekLit:tlg0006.tlg020.1st1K-grc1.822>	γυνὴ γὰρ ἐν κακοῖσι καὶ νόσοις πόσει ἥδιστόν ἐστι, δώματ’ ἢν οἰκῇ καλῶς, ὀργήν τε πραΰνουσα καὶ δυσθυμίας ψυχὴν μεθιστᾶσ’· ἡδὺ κἀπάται φίλων.
<euripides.fragmenta urn:cts:greekLit:tlg0006.tlg020.1st1K-grc1.823>	δίκαι’ ἔλεξε· χρὴ γὰρ εὐναίῳ πόσει γυναῖκα κοινῇ τὰς τύχας φέρειν ἀεί.
<euripides.fragmenta urn:cts:greekLit:tlg0006.tlg020.1st1K-grc1.824>	ὡς οὐδὲν ὑγιὲς φασὶ μητρυιὰς φρονεῖν νόθοισι παισίν, ὧν φυλάξομαι ψόγον.
<euripides.fragmenta urn:cts:greekLit:tlg0006.tlg020.1st1K-grc1.825>	κρείσσων δὲ βαιὸς ὄλβος ἀβλαβὴς βροτοῖς ἢ δῶμα πλούτῳ δυσσεβῶς ὠγκωμένον.
<euripides.fragmenta urn:cts:greekLit:tlg0006.tlg020.1st1K-grc1.826>	δι’ ἐλπίδος ζῆ καὶ δι’ ἐλπίδος τρέφου.
<euripides.fragmenta urn:cts:greekLit:tlg0006.tlg020.1st1K-grc1.827>	καὶ μὴν ἀνοῖξαι μὲν σιροὺς οὐκ ἠξίου
<euripides.fragmenta urn:cts:greekLit:tlg0006.tlg020.1st1K-grc1.828>	αἱ γὰρ πόλεις εἴσ’ ἄνδρες, οὐκ ἐρημία.
<euripides.fragmenta urn:cts:greekLit:tlg0006.tlg020.1st1K-grc1.829>	ἀνὴρ δ’ ὃς εἶναι φής, ἀνδρὸς οὐκ ἄξιον δειλὸν κεκλῆσθαι καὶ νοσεῖν αἰσχρὰν νόσον.
<euripides.fragmenta urn:cts:greekLit:tlg0006.tlg020.1st1K-grc1.830>	λάτρις πενέστης ἁμὸς ἀρχαίων δόμων
<euripides.fragmenta urn:cts:greekLit:tlg0006.tlg020.1st1K-grc1.831>	πολλοῖσι δούλοις τοὔνομ’ αἰσχρόν, ἡ δὲ φρὴν τῶν οὐχὶ δούλων ἐστ’ ἐλευθερωτέρα.
<euripides.fragmenta urn:cts:greekLit:tlg0006.tlg020.1st1K-grc1.832>	εἰ δ’ εὐσεβὴς ὢν τοῖσι δυσσεβεστάτοις εἰς ταὔτ’ ἔπρασσον, πῶς τάδ’ ἂν καλῶς ἔχοι; ἢ Ζεὺς ὁ λῷστος μηδὲν ἔνδικον φρονεῖ;
<euripides.fragmenta urn:cts:greekLit:tlg0006.tlg020.1st1K-grc1.833>	τίς δ’ οἶδεν εἰ ζῆν τοῦθ’ ὃ κέκληται θανεῖν, τὸ ζῆν δὲ θνήσκειν ἐστί; πλὴν ὅμως βροτῶν νοσοῦσιν οἱ βλέποντες, οἱ δ’ ὀλωλότες οὐδὲν νοσοῦσιν οὐδὲ κέκτηνται κακά.
<euripides.fragmenta urn:cts:greekLit:tlg0006.tlg020.1st1K-grc1.834>	καὶ γὰρ πέφυκε τοῦτ’ ἐν ἀνθρώπου φύσει· ἢν καὶ δίκῃ θνῄσκῃ τις, οὐχ ἧσσον ποθεῖ πᾶς τις δακρύειν τοὺς προσήκοντας φίλους.
<euripides.fragmenta urn:cts:greekLit:tlg0006.tlg020.1st1K-grc1.835>	ὅστις δὲ θνητῶν οἴεται τοὐφ’ ἡμέραν κακόν τι πράσσων τοὺς θεοὺς λεληθέναι, δοκεῖ πονηρὰ καὶ δοκῶν ἁλίσκεται, ὅταν σχολὴν ἄγουσα τυγχάνῃ Δίκη.
<euripides.fragmenta urn:cts:greekLit:tlg0006.tlg020.1st1K-grc1.836>	πώγωνα πυρός
<euripides.fragmenta urn:cts:greekLit:tlg0006.tlg020.1st1K-grc1.837>	ἰλλάδας
<euripides.fragmenta urn:cts:greekLit:tlg0006.tlg020.1st1K-grc1.839>	Γαῖα μεγίστη καὶ Διὸς Αἰθήρ, ὃ μὲν ἀνθρώπων καὶ θεῶν γενέτωρ, ἢ δ’ ὑγροβόλους σταγόνας νοτίας παραδεξαμένη τίκτει θνητούς, τίκτει βοτάνην φῦλά τε θηρῶν· ὅθεν οὐκ ἀδίκως μήτηρ πάντων νενόμισται. χωρεῖ δ’ ὀπίσω τὰ μὲν ἐκ γαίας φύντ’ εἰς γαῖαν, τὰ δ’ ἀπ’ αἰθερίου βλαστόντα γονῆς εἰς οὐράνιον πάλιν ἦλθε πόλον· θνήσκει δ’ οὐδὲν τῶν γιγνομένων, διακρινόμενον δ’ ἄλλο πρὸς ἄλλου μορφὴν ἑτέραν ἀπέδειξεν.
<euripides.fragmenta urn:cts:greekLit:tlg0006.tlg020.1st1K-grc1.840>	λέληθεν οὐδὲν τῶνδέ μ’ ὧν σὺ νουθετεῖς, γνώμην δ’ ἔχοντά μ’ ἡ φύσις βιάζεται.
<euripides.fragmenta urn:cts:greekLit:tlg0006.tlg020.1st1K-grc1.841>	αἰαῖ, τόδ’ ἥδη θεῖον ἀνθρώποις κακόν, ὅταν τις εἰδῇ τἀγαθόν, χρῆται δὲ μή.
<euripides.fragmenta urn:cts:greekLit:tlg0006.tlg020.1st1K-grc1.842>	γνώμης σόφισμα καὶ χέρ’ ἀνδρείαν ἔχων δύσμορφος εἴην μᾶλλον ἢ καλὸς κακός.
<euripides.fragmenta urn:cts:greekLit:tlg0006.tlg020.1st1K-grc1.843>	ὦ δέσποτ’, οὐδεὶς οἶδεν ἄνθρωπος γεγὼς οὔτ’ εὐτυχοῦς ἀριθμὸν οὔτε δυστυχοῦς.
<euripides.fragmenta urn:cts:greekLit:tlg0006.tlg020.1st1K-grc1.844>	εἰάζων
<euripides.fragmenta urn:cts:greekLit:tlg0006.tlg020.1st1K-grc1.845>	ἀπρόσειλος
<euripides.fragmenta urn:cts:greekLit:tlg0006.tlg020.1st1K-grc1.846>	Αἴγυπτος, ὡς ὁ πλεῖστος ἔσπαρται λόγος, ξὺν παισὶ πεντήκοντα ναυτίλῳ πλάτῃ Ἄργος κατασχών
<euripides.fragmenta urn:cts:greekLit:tlg0006.tlg020.1st1K-grc1.847>	εἰ μὴ γὰρ ἴδιον ἔλαβον εἰς χεῖρας μύσος
<euripides.fragmenta urn:cts:greekLit:tlg0006.tlg020.1st1K-grc1.848>	γαυριᾶν
<euripides.fragmenta urn:cts:greekLit:tlg0006.tlg020.1st1K-grc1.849>	ἀκανθώδη ῥάχιν
<euripides.fragmenta urn:cts:greekLit:tlg0006.tlg020.1st1K-grc1.850>	ἡ γὰρ τυραννὶς πάντοθεν τοξεύεται δεινοῖς ἔρωσιν, ἧς φυλακτέον πέρι.
<euripides.fragmenta urn:cts:greekLit:tlg0006.tlg020.1st1K-grc1.852>	ὅστις δὲ τοὺς τεκόντας ἐν βίῳ σέβει, ὅδ’ ἐστὶ καὶ ζῶν καὶ θανὼν θεοῖς φίλος· ὅστις δὲ τοὺς φύσαντας μὴ τιμᾶν θέλῃ, μή μοι γένοιτο μήτε συνθύτης τοῖς θεοῖς μήτ’ ἐν θαλάσσῃ κοινόπλουν στέλλοι σκάφος.
<euripides.fragmenta urn:cts:greekLit:tlg0006.tlg020.1st1K-grc1.853>	τρεῖς εἰσὶν ἀρεταὶ τὰς χρεών σ’ ἀσκεῖν, τέκνον, θεούς τε τιμᾶν τούς τε φύσαντας γονῆς νόμους τε κοινοὺς Ἑλλάδος· καὶ ταῦτα δρῶν κάλλιστον ἕξεις στέφανον εὐκλείας ἀεί.
<euripides.fragmenta urn:cts:greekLit:tlg0006.tlg020.1st1K-grc1.854>	τὸ μὲν σφαγῆναι δεινόν, εὔκλειαν δ’ ἔχει· τὸ μὴ θανεῖν δὲ δειλόν, ἡδονὴ δ’ ἔνι.
<euripides.fragmenta urn:cts:greekLit:tlg0006.tlg020.1st1K-grc1.855>	ἀναδρομαί
<euripides.fragmenta urn:cts:greekLit:tlg0006.tlg020.1st1K-grc1.856>	ἀλκυόνες, αἳ παρ’ ἀενάοις θαλάσσας κύμασιν στωμύλλετε, τέγγουσαι νοτίοις πτερῶν ῥανίσι χρόα διανιζόμεναι
<euripides.fragmenta urn:cts:greekLit:tlg0006.tlg020.1st1K-grc1.857>	ἔλαφον δ’ Ἀχαιῶν χερσὶν ἐνθήσω φίλαις κεροῦσσαν, ἣν σφάζοντες αὐχήσουσι σὴν σφάζειν θυγατέρα
<euripides.fragmenta urn:cts:greekLit:tlg0006.tlg020.1st1K-grc1.858>	ὦ θερμόβουλον σπλάγχνον
<euripides.fragmenta urn:cts:greekLit:tlg0006.tlg020.1st1K-grc1.859>	διαβάλλω
<euripides.fragmenta urn:cts:greekLit:tlg0006.tlg020.1st1K-grc1.861>	δείξας γὰρ ἄστρων τὴν ἐναντίαν ὁδὸν δήμους τ’ ἔσῳσα καὶ τύραννος ἱζόμην.
<euripides.fragmenta urn:cts:greekLit:tlg0006.tlg020.1st1K-grc1.862>	ὁθούνεκα ἐν 〈αὐτὸς〉 αὑτῷ πάντα συλλαβὼν ἔχει
<euripides.fragmenta urn:cts:greekLit:tlg0006.tlg020.1st1K-grc1.863>	ἥκει δ’ ἐπ’ ὤμοις ἢ συὸς φέρων βάρος ἢ τὴν ἄμορφον λύγκα, δύστοκον δάκος.
<euripides.fragmenta urn:cts:greekLit:tlg0006.tlg020.1st1K-grc1.864>	παίζω· μεταβολὰς γὰρ πόνων ἀεὶ φιλῶ.
<euripides.fragmenta urn:cts:greekLit:tlg0006.tlg020.1st1K-grc1.865>	φήμη τὸν ἐσθλὸν κἀν μυχοῖς δείκνυσι γῆς.
<euripides.fragmenta urn:cts:greekLit:tlg0006.tlg020.1st1K-grc1.866>	ἀλλ’ ἥδε μ’ ἐξέσῳσεν, ἥδε μοι τροφός, μήτηρ, ἀδελφή, δμωίς, ἄγκυρα στέγης.
<euripides.fragmenta urn:cts:greekLit:tlg0006.tlg020.1st1K-grc1.867>	ἀλλ’ ἄγχιμος γὰρ ἥδε Φοιβεία γυνή
<euripides.fragmenta urn:cts:greekLit:tlg0006.tlg020.1st1K-grc1.868>	θεοὶ χθόνιοι ζοφερὰν ἀδίαυλον ἔχοντες ἕδραν φθειρομένων Ἀχεροντίαν λίμνην
<euripides.fragmenta urn:cts:greekLit:tlg0006.tlg020.1st1K-grc1.869>	ἄδωρος χάρις
<euripides.fragmenta urn:cts:greekLit:tlg0006.tlg020.1st1K-grc1.870>	δράκοντος αἱματωπὸν ὄμμα
<euripides.fragmenta urn:cts:greekLit:tlg0006.tlg020.1st1K-grc1.871>	αἱματοσταγῆ κηλῖδα τέγγῃ
<euripides.fragmenta urn:cts:greekLit:tlg0006.tlg020.1st1K-grc1.872>	ἀκόμπαστος λόγος
<euripides.fragmenta urn:cts:greekLit:tlg0006.tlg020.1st1K-grc1.873>	ἀκόμπαστος φάτις
<euripides.fragmenta urn:cts:greekLit:tlg0006.tlg020.1st1K-grc1.874>	οὔ σοι παραινῶ μηχανωμένῃ κακὰ ἐχθροῖσι, σαυτῇ προσβαλεῖν ἀλάστορα.
<euripides.fragmenta urn:cts:greekLit:tlg0006.tlg020.1st1K-grc1.875>	Κύπρις, ὡς ἡδεῖα καὶ μοχθηρὸς 〈εἶ〉.
<euripides.fragmenta urn:cts:greekLit:tlg0006.tlg020.1st1K-grc1.876>	τρομὸν δράμημα γηραιοῦ ποδός
<euripides.fragmenta urn:cts:greekLit:tlg0006.tlg020.1st1K-grc1.877>	ἀλλ’ αἰθὴρ τίκτει σε, κόρα, Ζεὺς ὃς ἀνθρώποις ὀνομάζεται.
<euripides.fragmenta urn:cts:greekLit:tlg0006.tlg020.1st1K-grc1.878>	τίς ἔσθ’ ὁ μέλλων σκόλοπος ἢ λευσμοῦ τυχεῖν;
<euripides.fragmenta urn:cts:greekLit:tlg0006.tlg020.1st1K-grc1.879>	ὁ λῷστος οὗτος καὶ φιλοξενέστατος
<euripides.fragmenta urn:cts:greekLit:tlg0006.tlg020.1st1K-grc1.880>	οὐκ ἐν γυναιξὶ τοὺς νεανίας χρεὼν ἀλλ’ ἐν σιδήρῳ κὰν ὅπλοις τιμὰς ἔχειν.
<euripides.fragmenta urn:cts:greekLit:tlg0006.tlg020.1st1K-grc1.882>	ἅλα πορφυρέην
<euripides.fragmenta urn:cts:greekLit:tlg0006.tlg020.1st1K-grc1.883>	ἀλλ’ αἰσχρὸν εἰπεῖν καὶ σιωπῆσαι βαρύ.
<euripides.fragmenta urn:cts:greekLit:tlg0006.tlg020.1st1K-grc1.884>	τηλοῦ γὰρ οἰκῶν βίοτον ἐξιδρυσάμην.
<euripides.fragmenta urn:cts:greekLit:tlg0006.tlg020.1st1K-grc1.885>	ἄληθες, ὦ παῖ τῆς θαλασσίας θεοῦ;
<euripides.fragmenta urn:cts:greekLit:tlg0006.tlg020.1st1K-grc1.886>	μισῶ πολίτην ὅστις ὠφελεῖν πάτραν βραδὺς φανεῖται, μεγάλα δὲ βλάπτειν ταχύς, καὶ πόριμον αὑτῷ, τῇ πόλει δ’ ἀμήχανον.
<euripides.fragmenta urn:cts:greekLit:tlg0006.tlg020.1st1K-grc1.887>	ὅταν τὰ νῦν ἄπιστα πίσθ’ ἡγώμεθα, τὰ δ’ ὄντα πίστ’ ἄπιστα
<euripides.fragmenta urn:cts:greekLit:tlg0006.tlg020.1st1K-grc1.888>	βέβληκ’ Ἀχιλλεὺς δύο κύβω καὶ τέσσαρα
<euripides.fragmenta urn:cts:greekLit:tlg0006.tlg020.1st1K-grc1.889>	πεσεῖν ἐς εὐνὴν καὶ γαμήλιον λέχος
<euripides.fragmenta urn:cts:greekLit:tlg0006.tlg020.1st1K-grc1.890>	λόγων δίκαιον μισθὸν ἂν λόγους φέροις, ἔργον δ’ ἐκεῖνος ἔργον ὃς παρέσχετο.
<euripides.fragmenta urn:cts:greekLit:tlg0006.tlg020.1st1K-grc1.892>	ἐπεὶ τί δεῖ βροτοῖσι πλὴν δυοῖν μόνον, Δήμητρος ἀκτῆς πώματός θ’ ὑδρηχόου, ἅπερ πάρεστι καὶ πέφυχ’ ἡμᾶς τρέφειν; ὧν οὐκ ἀπαρκεῖ πλησμονή· τρυφῇ δέ τοι ἄλλων ἐδεστῶν μηχανὰς θηρεύομεν.
<euripides.fragmenta urn:cts:greekLit:tlg0006.tlg020.1st1K-grc1.893>	ἀρκεῖ μετρία βιοτά μοι σώφρονος τραπέζης, τὸ δ’ ἄκαιρον ἅπαν ὑπερβάλλον τε μὴ προσείμαν.
<euripides.fragmenta urn:cts:greekLit:tlg0006.tlg020.1st1K-grc1.894>	τἀλλότρια . . τὸν καλῶς εὐδαίμονα
<euripides.fragmenta urn:cts:greekLit:tlg0006.tlg020.1st1K-grc1.895>	ἐν πλησμονῇ τοι Κύπρις, ἐν πεινῶντι δ’ οὔ.
<euripides.fragmenta urn:cts:greekLit:tlg0006.tlg020.1st1K-grc1.896>	Βακχίου φιλανθέμου Αἴθοπα πεπαίνοντ’ ὀρχάτους ὀπωρινούς, ἐξ οὗ βροτοὶ καλοῦσιν οἶνον αἴθοπα.
<euripides.fragmenta urn:cts:greekLit:tlg0006.tlg020.1st1K-grc1.897>	παίδευμα δ’ Ἔρως σοφίας ἀρετῆς πλεῖστον ὑπάρχει, καὶ προσομιλεῖν οὗτος ὁ δαίμων πάντων ἥδιστος ἔφυ θνητοῖς· καὶ γὰρ ἄλυπον τέρψιν τιν’ ἔχων εἰς ἐλπίδ’ ἄγει. τοῖς δ’ ἀτελέστοις τῶν τοῦδε πόνων μήτε συνείην χωρίς τ’ ἀγρίων ναίοιμι τρόπων. τὸ δ’ ἐρᾶν προλέγω τοῖσι νέοισιν μήποτε φεύγειν, χρῆσθαι δ’ ὀρθῶς, ὅταν ἔλθῃ.
<euripides.fragmenta urn:cts:greekLit:tlg0006.tlg020.1st1K-grc1.898>	τὴν Ἀφροδίτην οὐχ ὁρᾷς ὅση θεός; ἣν οὐδ’ ἂν εἴποις οὐδὲ μετρήσειας ἂν ὅση πέφυκε κἀφ’ ὅσον διέρχεται. αὕτη τρέφει σὲ κἀμὲ καὶ πάντας βροτούς. τεκμήριον δέ, μὴ λόγῳ μόνον μάθῃς, ἔργῳ δὲ δείξω τὸ σθένος τὸ τῆς θεοῦ. ἐρᾷ μὲν ὄμβρου γαῖ’, ὅταν ξηρὸν πέδον ἄκαρπον αὐχμῷ νοτίδος ἐνδεῶς ἔχῃ· ἐρᾷ δ’ ὁ σεμνὸς οὐρανὸς πληρούμενος ὄμβρου πεσεῖν εἰς γαῖαν Ἀφροδίτης ὕπο· ὅταν δὲ συμμιχθῆτον ἐς ταὐτὸν δύο, φύουσιν ἡμῖν πάντα καὶ τρέφουσ’ ἅμα, δι’ ὧν βρότειον ζῇ τε καὶ θάλλει γένος.
<euripides.fragmenta urn:cts:greekLit:tlg0006.tlg020.1st1K-grc1.899>	εἴ μοι τὸ Νεστόρειον εὔγλωσσον μέλος Ἀντήνορός τε τοῦ Φρυγὸς δοίη θεός, οὐκ ἂν δυναίμην μὴ στέγοντα πιμπλάναι, σοφοὺς ἐπαντλῶν ἀνδρὶ μὴ σοφῷ λόγους.
<euripides.fragmenta urn:cts:greekLit:tlg0006.tlg020.1st1K-grc1.900>	ὥφειλε δῆθεν, εἴπερ ἔστ’ ἐν οὐρανῷ Ζεύς, μὴ τὸν αὐτὸν δυστυχῆ καθιστάναι.
<euripides.fragmenta urn:cts:greekLit:tlg0006.tlg020.1st1K-grc1.901>	πολλάκι μοι πραπίδων διῆλθε φροντίς, εἴτε τύχα 〈τις〉 εἴτε δαίμων τὰ βρότεια κραίνει, παρά τ’ ἐλπίδα καὶ παρὰ δίκαν τοὺς μὲν ἀπ’ οἴκων δ’ ἐναπίπτοντας ἀτὰρ θεοῦ, τοὺς δ’ εὐτυχοῦντας ἄγει.
<euripides.fragmenta urn:cts:greekLit:tlg0006.tlg020.1st1K-grc1.902>	τὸν ἐσθλὸν ἄνδρα, κἂν ἑκὰς ναίῃ χθονός, κἂν μήποτ’ ὄσσοις εἰσίδω, κρίνω φίλον.
<euripides.fragmenta urn:cts:greekLit:tlg0006.tlg020.1st1K-grc1.903>	ἄφρων ἂν εἴην, εἰ τρέφοιν τὰ τῶν πέλας.
<euripides.fragmenta urn:cts:greekLit:tlg0006.tlg020.1st1K-grc1.904>	ἀλλ’ ἄκρας εὐηθίας ἅπτοιτ’ ἂν ὅστις τὴν φύσιν νικᾶν θέλει.
<euripides.fragmenta urn:cts:greekLit:tlg0006.tlg020.1st1K-grc1.905>	μισῶ σοφιστήν, ὅστις οὐχ αὑτῷ σοφός.
<euripides.fragmenta urn:cts:greekLit:tlg0006.tlg020.1st1K-grc1.906>	ψῦχος δὲ λεπτῷ χρωτὶ πολεμιώτατον.
<euripides.fragmenta urn:cts:greekLit:tlg0006.tlg020.1st1K-grc1.907>	κρέασι βοείοις χλωρὰ σῦκ’ ἐπήσθιεν ἄμουσ’ ὑλακτῶν ὥστε βαρβάρῳ μαθεῖν.
<euripides.fragmenta urn:cts:greekLit:tlg0006.tlg020.1st1K-grc1.908>	τὸ μὴ γενέσθαι κρεῖσσον ἢ φῦναι βροτοῖς. ἔπειτα παῖδας σὺν πικραῖς ἀλγηδόσιν τίκτω; τεκοῦσα δ’ ἢν μὲν ἄφρονας τέκω, στένω ματαίως, εἰσορῶσα 〈μὲν〉 κακούς, χρηστοὺς δ’ ἀπολλῦσ’· ἢν δὲ καὶ σεσωσμένους, τήκω τάλαιναν καρδίαν ὀρρωδίᾳ. τί τοῦτο δὴ τὸ χρηστόν; οὐκ ἀρκεῖ μίαν ψυχὴν ἀλύειν κἀπὶ τῇδ’ ἔχειν πόνους;
<euripides.fragmenta urn:cts:greekLit:tlg0006.tlg020.1st1K-grc1.909>	οὐδεμίαν ὤνησε κάλλος εἰς πόσιν ξυνάορον, ἁρετὴ δ’ ὤνησε πολλάς· πᾶσα γὰρ ἀγαθὴ γυνὴ ἥτις ἀνδρὶ συντέτηκε σωφρονεῖν ἐπίσταται. πρῶτα μέν γε τοῦθ’ ὑπάρχει· κἂν ἄμορφος ᾖ πόσις, χρὴ δοκεῖν εὔμορφον εἶναι τῇ γε νοῦν κεκτημένῃ· οὐ γὰρ ὀφθαλμὸς τὸ κρίνειν . . ἐστὶν ἀλλὰ νοῦς. εὖ λέγειν δ’, ὅταν τι λέξῃ, χρὴ δοκεῖν, κἂν μὴ λέγῃ, κἀκπονεῖν ἂν τῷ ξυνόντι πρὸς χάριν μέλλῃ τελεῖν. ἡδὺ δ’, ἢν κακὸν πάθῃ τι, συσκυθρωπάζειν πόσει ἄλοχον ἐν κοινῷ τε λύπης ἡδονῆς τ’ ἔχειν μέρος . . . σοὶ δ’ ἔγωγε καὶ νοσοῦντι συννοσοῦσ’ ἀνέξομαι καὶ κακῶν τῶν σῶν ξυνοίσω, κοὐδὲν ἔσται μοι πικρόν.
<euripides.fragmenta urn:cts:greekLit:tlg0006.tlg020.1st1K-grc1.910>	ὄλβιος ὅστις τῆς ἱστορίας ἔσχε μάθησιν, μήτε πολιτῶν ἐπὶ πημοσύνην μήτ’ εἰς ἀδίκους πράξεις ὁρμῶν, ἀλλ’ ἀθανάτου καθορῶν φύσεως κόσμον ἀγήρων, πῇ τε συνέστη καὶ ὅπῃ καὶ ὅπως. τοῖς δὲ τοιούτους οὐδέποτ’ αἰσχρῶν ἔργων μελέδημα προσίζει.
<euripides.fragmenta urn:cts:greekLit:tlg0006.tlg020.1st1K-grc1.911>	χρύσεαι δή μοι πτέρυγες περὶ νώτῳ καὶ τὰ σειρήνων πτερόεντα πέδιλα [ἁρμόζεται], βάσομαί τ’ εἰς αἰθέριον πόλον ἀρθεὶς Ζηνὶ προσμείξων
<euripides.fragmenta urn:cts:greekLit:tlg0006.tlg020.1st1K-grc1.912>	σοὶ τῷ πάντων μεδέοντι χοὴν πέλανόν τε φέρω, Ζεὺς εἴτ’ Ἀίδης ὀνομαζόμενος στέργεις· σὺ δέ μοι θυσίαν ἄπυρον παγκαρπείας δέξαι πλήρη προχυθεῖσαν. σὺ γὰρ ἔν τε θεοῖς τοῖς οὐρανίδαις σκῆπτρον τὸ Διὸς μεταχειρίζεις χθονίων θ’ Ἅιδῃ μετέχεις ἀρχῆς. πέμψον δ’ ἐς φῶς ψυχὰς ἐνέρων τοῖς βουλομένοις ἄθλους προμαθεῖν πόθεν ἔβλαστον, τίς ῥίζα κακῶν, τίνα δεῖ μακάρων ἐκθυσαμένους εὑρεῖν μόχθων ἀνάπαυλαν.
<euripides.fragmenta urn:cts:greekLit:tlg0006.tlg020.1st1K-grc1.913>	τίς τάδε λεύσσων θεὸν οὐχὶ νοεῖ, μετεωρολόγων δ’ ἑκὰς ἔρριψεν σκολιὰς ἀπάτας; ὧν ἀτηρὰ γλῶσσ’ εἰκοβολεῖ περὶ τῶν ἀφανῶν οὐδὲν γνώμης μετέχουσα.
<euripides.fragmenta urn:cts:greekLit:tlg0006.tlg020.1st1K-grc1.914>	κακὸν γυναῖκα πρὸς νέον ζεῦξαι νέαν· ὃ μὲν γὰρ ἄλλης λέκτρον ἱμείρει λαβεῖν, ἢ δ’ ἐνδεὴς τοῦδ’ οὖσα βουλεύει κακά.
<euripides.fragmenta urn:cts:greekLit:tlg0006.tlg020.1st1K-grc1.915>	νικᾷ δὲ χρεία μ’ ἡ κακῶς τ’ ὀλουμένη γαστήρ, ἀφ’ ἧς δὴ πάντα γίγνεται κακά.
<euripides.fragmenta urn:cts:greekLit:tlg0006.tlg020.1st1K-grc1.916>	ὦ πολύμοχθος βιοτὴ θνητοῖς, ὡς ἐπὶ παντὶ σφαλερὰ κεῖσαι, καὶ τὰ μὲν αὔξεις, τὰ δ’ ἀποφθινύθεις· κοὐκ ἔστιν ὅρος κείμενος οὐδεὶς εἰς ὅντινα χρὴ κέλσαι θνητοῖς, πλὴν ὅταν ἔλθῃ κρυερὰ Διόθεν θανάτου πεμφθεῖσα τελευτή.
<euripides.fragmenta urn:cts:greekLit:tlg0006.tlg020.1st1K-grc1.917>	ὅσοι δ’ ἰατρεύειν καλῶς, πρὸς τὰς διαίτας τῶν ἐνοικούντων πόλιν τὴν γῆν ἰδόντας τὰς νόσους σκοπεῖν χρεών.
<euripides.fragmenta urn:cts:greekLit:tlg0006.tlg020.1st1K-grc1.918>	πρὸς ταῦθ’ ὅτι χρὴ καὶ παλαμάσθων καὶ πᾶν ἐπ’ ἐμοὶ τεκταινέσθων· τὸ γὰρ εὖ μετ’ ἐμοῦ καὶ τὸ δίκαιον ξύμμαχον ἔσται, κοὺ μή ποθ’ ἁλῶ κακὰ πράσσων.
<euripides.fragmenta urn:cts:greekLit:tlg0006.tlg020.1st1K-grc1.919>	κορυφὴ δὲ θεῶν ὁ πέριξ χθόν’ ἔχων φαεννὸς αἰθήρ
<euripides.fragmenta urn:cts:greekLit:tlg0006.tlg020.1st1K-grc1.920>	ἡ φύσις ἐβούλεθ’, ᾗ νόμων οὐδὲν μέλει.
<euripides.fragmenta urn:cts:greekLit:tlg0006.tlg020.1st1K-grc1.921>	ἀωρὶ πόντου κύματ’ εὐρέος περᾷ . . . σμικραῖς ἑαυτοὺς ἐπιτρέπουσιν ἐλπίσιν
<euripides.fragmenta urn:cts:greekLit:tlg0006.tlg020.1st1K-grc1.922>	τίς τοὐμὸν ὄνομα τοὐπονείδιστον βροτοῖς οὐκ οἶδε Λαμίας τῆς Λιβυστικῆς γένος;
<euripides.fragmenta urn:cts:greekLit:tlg0006.tlg020.1st1K-grc1.923>	οὐκ ἐγγυῶμαι, ζημίαν φιλεγγύων σκοπῶν· τὰ Πυθοῖ δ’ οὐκ ἐᾷ με γράμματα.
<euripides.fragmenta urn:cts:greekLit:tlg0006.tlg020.1st1K-grc1.924>	μή μοι λεπτῶν θίγγανε μύθων, ψυχῇ τί περισσὰ φρονεῖς; εἰ μὴ μέλλεις σεμνύνεσθαι παρ’ ὁμοίοις.
<euripides.fragmenta urn:cts:greekLit:tlg0006.tlg020.1st1K-grc1.926>	γλώσσῃ διαψαίρουσα μυκτήρων πόρους
<euripides.fragmenta urn:cts:greekLit:tlg0006.tlg020.1st1K-grc1.927>	ἔνδον γυναικῶν καὶ παρ’ οἰκέταις λόγος
<euripides.fragmenta urn:cts:greekLit:tlg0006.tlg020.1st1K-grc1.928>	οὐ γὰρ ἀσφαλὲς περαιτέρω τὸ κάλλος ἢ μέσον λαβεῖν.
<euripides.fragmenta urn:cts:greekLit:tlg0006.tlg020.1st1K-grc1.929>	ἑῷος ἡνίχ’ ἱππότης ἐξέλαμψεν ἀστήρ
<euripides.fragmenta urn:cts:greekLit:tlg0006.tlg020.1st1K-grc1.930>	οἴμοι, δράκων μου γίγνεται τὸ ἥμισυ· τέκνον, περιπλάκηθι τῷ λοιπῷ πατρί.
<euripides.fragmenta urn:cts:greekLit:tlg0006.tlg020.1st1K-grc1.931>	λωτίνας ἀηδόνας
<euripides.fragmenta urn:cts:greekLit:tlg0006.tlg020.1st1K-grc1.932>	Αἰγυπτία ἐμπολή
<euripides.fragmenta urn:cts:greekLit:tlg0006.tlg020.1st1K-grc1.933>	βάσκανον μέγιστον ψυχαγωγόν
<euripides.fragmenta urn:cts:greekLit:tlg0006.tlg020.1st1K-grc1.934>	νοῦν ἔχοντος 〈ἦν ἄρα〉 φίλον πρίασθαι χρημάτων πολλῶν σαφῆ.
<euripides.fragmenta urn:cts:greekLit:tlg0006.tlg020.1st1K-grc1.935>	ἀλλ’ ὦ φίλιπποι Τρῶες
<euripides.fragmenta urn:cts:greekLit:tlg0006.tlg020.1st1K-grc1.936>	οὔκ· ἀλλ’ ἔτ’ ἔμπνουν Ἀίδης μ’ ἐδέξατο.
<euripides.fragmenta urn:cts:greekLit:tlg0006.tlg020.1st1K-grc1.937>	μὴ κτεῖνε· τὸν ἱκέτην γὰρ οὐ θέμις κτανεῖν.
<euripides.fragmenta urn:cts:greekLit:tlg0006.tlg020.1st1K-grc1.938>	νῦν οὖν ἕκατι ῥημάτων κτενεῖτέ με;
<euripides.fragmenta urn:cts:greekLit:tlg0006.tlg020.1st1K-grc1.939>	ὦ παγκάκιστα χθόνια γῆς παιδεύματα
<euripides.fragmenta urn:cts:greekLit:tlg0006.tlg020.1st1K-grc1.940>	τί δ’ ἔστι; πρὸς χορὸν γὰρ οἰκείων ἐρεῖς.
<euripides.fragmenta urn:cts:greekLit:tlg0006.tlg020.1st1K-grc1.941>	ὁρᾷς τὸν ὑψοῦ τόνδ’ ἄπειρον αἰθέρα καὶ γῆν πέριξ ἔχονθ’ ὑγραῖς ἐν ἀγκάλαις; τοῦτον νόμιζε Ζῆνα, τόνδ’ ἡγοῦ θεόν.
<euripides.fragmenta urn:cts:greekLit:tlg0006.tlg020.1st1K-grc1.943>	πυριγενὴς δὲ δράκων ὁδὸν ἡγεῖται [ταῖς] τετραμόρφοις ὥραις ζευγνὺς ἁρμονίᾳ πολύκαρπον ὄχημα.
<euripides.fragmenta urn:cts:greekLit:tlg0006.tlg020.1st1K-grc1.944>	καὶ Γαῖα μῆτερ· Ἑστίαν δέ σ’ οἱ σοφοὶ βροτῶν καλοῦσιν ἡμένην ἐν αἰθέρι.
<euripides.fragmenta urn:cts:greekLit:tlg0006.tlg020.1st1K-grc1.945>	ἀεί τι καινὸν ἡμέρα παιδεύεται.
<euripides.fragmenta urn:cts:greekLit:tlg0006.tlg020.1st1K-grc1.946>	εὗ ἴσθ’, ὅταν τις εὐσεβῶν θύῃ θεοῖς, κἂν μικρὰ θύῃ, τυγχάνει σωτηρίας.
<euripides.fragmenta urn:cts:greekLit:tlg0006.tlg020.1st1K-grc1.947>	ἢ πολλὰ καὶ δύσγνωστα βουλεύει θεός.
<euripides.fragmenta urn:cts:greekLit:tlg0006.tlg020.1st1K-grc1.948>	θεοὺς ἀρέσκου· πᾶν γὰρ ἐκ θεῶν τέλος.
<euripides.fragmenta urn:cts:greekLit:tlg0006.tlg020.1st1K-grc1.949>	καὶ τοῖς τεκοῦσιν ἀξίαν τιμὴν νέμειν
<euripides.fragmenta urn:cts:greekLit:tlg0006.tlg020.1st1K-grc1.950>	ὡς ἡδὺ πατέρα παισὶν ἤπιον κυρεῖν καὶ παῖδας εἶναι πατρὶ μὴ στυγουμένους.
<euripides.fragmenta urn:cts:greekLit:tlg0006.tlg020.1st1K-grc1.951>	ἢν οἱ τεκόντες τοῦτο γιγνώσκωσ’ ὅτι νέοι ποτ’ ἦσαν, ἠπίως τὴν τῶν τέκνων οἴσουσι κύπριν, φύντες οὐ σκαιοὶ φύσιν.
<euripides.fragmenta urn:cts:greekLit:tlg0006.tlg020.1st1K-grc1.952>	ὅστις πατὴρ πρὸς παῖδας ἐκβαίνει πικρός, τὸ γῆρας οὗτος ἑρματίζεται βαρύ.
<euripides.fragmenta urn:cts:greekLit:tlg0006.tlg020.1st1K-grc1.953>	ὦ πάτερ, ἐχρῆν μὲν οὓς ἐγὼ λόγους λέγω, τούτους λέγειν σε· καὶ γὰρ ἁρμόζει φρονεῖν σὲ μᾶλλον ἢ ἐμὲ καὶ λέγειν ὅπου τι δεῖ· ἐπεὶ δ’ ἀφῆκας, λοιπόν ἐστ’ ἴσως ἐμὲ ἐκ τῆς ἀνάγκης τά γε δίκαι’ αὐτὴν λέγειν. ἐκεῖνος εἰ μὲν μεῖζον ἠδίκηκέ τι, οὐκ ἐμὲ προσήκει λαμβάνειν τούτων δίκην· ἃ δ’ εἰς ἔμ’ ἡμάρτηκεν αἰσθέσθαι με δεῖ. ἀλλ’ ἀγνοῶ δὴ τυχὸν ἴσως ἄφρων ἐγὼ οὖσ’, οὐκ ἂν ἀντείποιμι· καίτοι γ’, ὦ πάτερ, εἰ τἄλλα κρίνειν ἐστὶν ἀνόητον γυνή, περὶ τῶν γ’ ἑαυτῆς πραγμάτων ἴσως φρονεῖ . . . ἔστω δ’ ὃ βούλει· τοῦτο τί μ’ ἀδικεῖ, λέγε. ἔστ’ ἀνδρὶ καὶ γυναικὶ κείμενος νόμος, τῷ μὲν διὰ τέλους ἣν ἔχει στέργειν ἀεί, τῇ δ’ ὅσ’ ἂν ἀρέσκῃ τἀνδρὶ ταῦτ’ αὐτὴν ποεῖν. γέγονεν ἐκεῖνος εἰς ἔμ’ οἷον ἠξίουν, ἐμοί τ’ ἀρέσκει πάνθ’ ἃ κἀκείνῳ, πάτερ. ἀλλ’ ἔστ’ ἐμοὶ μὲν χρηστός, ἠπόρηκε δέ. σὺ δ’ ἀνδρί μ’, ὡς φής, ἐκδίδως νῦν πλουσίῳ, ἵνα μὴ καταζῶ τὸν βίον λυπουμένη. καὶ ποῦ τοσαῦτα χρήματ’ ἐστίν, ὦ πάτερ, ἃ μᾶλλον ἀνδρὸς εὐφρανεῖ παρόντα με; ἢ πῶς δίκαιόν ἐστιν ἢ καλῶς ἔχον τῶν μὲν ἀγαθῶν με τὸ μέρος ὧν εἶχεν λαβεῖν, τοῦ συναπορηθῆναι δὲ μὴ λαβεῖν μέρος; φέρ’ ἢν ὁ νῦν 〈δὴ〉 λαμβάνειν μέλλων μ’ ἀνήρ, ὃ μὴ γένοιτο, Ζεῦ φίλ’, οὐδ’ ἔσται ποτέ, οὐκ οὖν θελούσης οὐδὲ δυναμένης ἐμοῦ, ἢν οὗτος αὖθις ἀποβάλῃ τὴν οὐσίαν, ἑτέρῳ με δώσεις ἀνδρί; κᾆτ’ ἐὰν πάλιν ἐκεῖνος, ἑτέρῳ; μέχρι πόσου τὴν τῆς τύχης, πάτερ, σὺ λήψῃ πεῖραν ἐν τὠμῷ βίῳ; ὅτ’ ἦν ἐγὼ παῖς, τότε σε χρῆν ζητεῖν ἐμοὶ ἄνδρ’ ᾧ με δώσεις· σὴ γὰρ ἦν τόθ’ αἵρεσις· ἐπεὶ δ’ ἅπαξ δέδωκας, ἤδη ἐστίν, πάτερ, ἐμὸν σκοπεῖν τοῦτ’, εἰκότως· μὴ γὰρ καλῶς κρίνασ’ ἐμαυτῆς τὸν ἴδιον βλάψω βίον. ταῦτ’ ἔστιν· ὥστε μή με, πρὸς τῆς ἑστίας, ἀποστερήσῃς ἀνδρὸς ᾧ συνῴκισας· χάριν δικαίαν καὶ φιλάνθρωπον, πάτερ, αἰτῶ σε ταύτην. εἰ δὲ μή, σὺ μὲν βίᾳ πράξεις ἃ βούλει· τὴν δ’ ἐμὴν ἐγὼ τύχην πειράσομ’ ὡς δεῖ μὴ μετ’ αἰσχύνης φέρειν.
<euripides.fragmenta urn:cts:greekLit:tlg0006.tlg020.1st1K-grc1.955>	Δήμητρος λάτριν
<euripides.fragmenta urn:cts:greekLit:tlg0006.tlg020.1st1K-grc1.956>	εὔξῃ τοιοῦτον ἄνδρα σοι παρεστάναι.
<euripides.fragmenta urn:cts:greekLit:tlg0006.tlg020.1st1K-grc1.957>	μικρὸν φρονεῖν χρὴ τὸν κακῶς πεπραγότα.
<euripides.fragmenta urn:cts:greekLit:tlg0006.tlg020.1st1K-grc1.958>	τίς δ’ ἔστι δοῦλος τοῦ θανεῖν ἄφροντις ὤν;
<euripides.fragmenta urn:cts:greekLit:tlg0006.tlg020.1st1K-grc1.959>	ἐγὼ δ’ οὐδὲν πρεσβύτερον νομίζω τᾶς σωφροσύνας, ἐπεὶ τοῖς ἀγαθοῖς ἀεὶ ξύνεστιν.
<euripides.fragmenta urn:cts:greekLit:tlg0006.tlg020.1st1K-grc1.960>	τιμᾶν τὰν τέτασθε, πλούτῳ δ’ ἀρετὰν κατεργάσασθαι δοκεῖτ’, ἐν ἐσθλοῖς δὲ καθήσεσθ’ ἄνολβοι.
<euripides.fragmenta urn:cts:greekLit:tlg0006.tlg020.1st1K-grc1.961>	φεῦ, τοῖσι γενναίοισιν ὡς ἅπαν καλόν.
<euripides.fragmenta urn:cts:greekLit:tlg0006.tlg020.1st1K-grc1.962>	. . ἄλλ’ ἐπ’ ἄλλῃ φάρμακον κεῖται νόσῳ· λυπουμένῳ μὲν μῦθος εὐμενὴς φίλων, ἄγαν δὲ μωραίνοντι νουθετήματα.
<euripides.fragmenta urn:cts:greekLit:tlg0006.tlg020.1st1K-grc1.963>	μηδ’ εὐτύχημα μηδὲν ὧδ’ ἔστω μέγα, ὃ σ’ ἐξεπαρεῖ μεῖζον ἢ χρεὼν φρονεῖν, μηδ’ ἤν τι συμβῇ δυσχερές, δουλοῦ πάλιν· ἀλλ’ αὑτὸς αἰεὶ μίμνε τὴν σαυτοῦ φύσιν σῴζων βεβαίως ὥστε χρυσὸς ἐν πυρί.
<euripides.fragmenta urn:cts:greekLit:tlg0006.tlg020.1st1K-grc1.964>	ἐγὼ δὲ 〈ταῦτα〉 παρὰ σοφοῦ τινος μαθὼν εἰς φροντίδας νοῦν συμφοράς τ’ ἐβαλλόμην, φυγάς τ’ ἐμαυτῷ προστιθεὶς πάτρας ἐμῆς θανάτους τ’ ἀώρους καὶ κακῶν ἄλλας ὁδούς, ἵν’ εἴ τι πάσχοιμ’ ὧν ἐδόξαζον φρενί, μή μοι νεῶρες προσπεσὸν μᾶλλον δάκοι.
<euripides.fragmenta urn:cts:greekLit:tlg0006.tlg020.1st1K-grc1.965>	ὅστις δ’ ἀνάγκῃ συγκεχώρηκεν βροτῶν, σοφὸς παρ’ ἡμῖν καὶ τὰ θεῖ’ ἐπίσταται.
<euripides.fragmenta urn:cts:greekLit:tlg0006.tlg020.1st1K-grc1.966>	βίος γὰρ ὄνομ’ ἔχει πόνος γεγώς.
<euripides.fragmenta urn:cts:greekLit:tlg0006.tlg020.1st1K-grc1.967>	εἴης μοι, μέτριος δέ πως εἴης μηδ’ ἀπολείποις.
<euripides.fragmenta urn:cts:greekLit:tlg0006.tlg020.1st1K-grc1.968>	Ἑκάτης ἄγαλμα φωσφόρου κύων ἔσῃ.
<euripides.fragmenta urn:cts:greekLit:tlg0006.tlg020.1st1K-grc1.969>	οὐ βούλομαι πλουτοῦντι δωρεῖσθαι πένης, μή μ’ ἄφρονα κρίνῃς ἢ διδοὺς αἰτεῖν δοκῶ.
<euripides.fragmenta urn:cts:greekLit:tlg0006.tlg020.1st1K-grc1.970>	ἀλλ’ ἀνοιστέος λόγος
<euripides.fragmenta urn:cts:greekLit:tlg0006.tlg020.1st1K-grc1.971>	ὃ δ’ ἄρτι θάλλων σάρκα διοπετὴς ὅπως ἀστὴρ ἀπέσβη, πνεῦμ’ ἀφεὶς ἐς αἰθέρα.
<euripides.fragmenta urn:cts:greekLit:tlg0006.tlg020.1st1K-grc1.972>	πολλαῖσι μορφαῖς οἱ θεοὶ σοφισμάτων σφάλλουσιν ἡμᾶς κρείσσονες πεφυκότες.
<euripides.fragmenta urn:cts:greekLit:tlg0006.tlg020.1st1K-grc1.973>	μάντις δ’ ἄριστος ὅστις εἰκάζει καλῶς.
<euripides.fragmenta urn:cts:greekLit:tlg0006.tlg020.1st1K-grc1.974>	τῶν ἄγαν γὰρ ἅπτεται θεός, τὰ μικρὰ δ’ εἰς τύχην ἀφεὶς ἐᾷ.
<euripides.fragmenta urn:cts:greekLit:tlg0006.tlg020.1st1K-grc1.975>	χαλεποὶ πόλεμοι γὰρ ἀδελφῶν.
<euripides.fragmenta urn:cts:greekLit:tlg0006.tlg020.1st1K-grc1.976>	ἀκόλασθ’ ὁμιλεῖν γίγνεται δούλων τέκνα.
<euripides.fragmenta urn:cts:greekLit:tlg0006.tlg020.1st1K-grc1.977>	ἡ γὰρ σιωπὴ τοῖς σοφοῖσιν ἀπόκρισις.
<euripides.fragmenta urn:cts:greekLit:tlg0006.tlg020.1st1K-grc1.978>	εἰ δ’ ἦσαν ἀνθρώποισιν ὠνητοὶ λόγοι, οὐδεὶς ἂν αὑτὸν εὖ λέγειν ἐβούλετο· νῦν δ’, ἐκ βαθείας γὰρ πάρεστιν αἰθέρος λαβεῖν ἀμοχθί, πᾶς τις ἥδεται λέγων τά τ’ ὄντα καὶ μή· ζημίαν γὰρ οὐκ ἔχει.
<euripides.fragmenta urn:cts:greekLit:tlg0006.tlg020.1st1K-grc1.979>	οὔτοι προσελθοῦσ’ ἡ Δίκη σε, μὴ τρέσῃς, παίσει πρὸς ἧπαρ οὐδὲ τῶν ἄλλων βροτῶν τὸν ἄδικον, ἀλλὰ σῖγα καὶ βραδεῖ ποδὶ στείχουσα μάρψει τοὺς κακούς, ὅταν τύχῃ.
<euripides.fragmenta urn:cts:greekLit:tlg0006.tlg020.1st1K-grc1.980>	τὰ τῶν τεκόντων σφάλματ’ εἰς τοὺς ἐκγόνους οἱ θεοὶ τρέπουσιν.
<euripides.fragmenta urn:cts:greekLit:tlg0006.tlg020.1st1K-grc1.981>	εἰ δὲ πάρεργον χρή τι κομπάσαι, γύναι, οὐρανὸν ὑπὲρ γῆς ἔχομεν εὖ κεκραμένον, ἵν’ οὔτ’ ἄγαν πῦρ οὔτε χεῖμα συμπίτνει· ἃ δ’ Ἑλλὰς Ἀσία τ’ ἐκτρέφει κάλλιστα, γῆν δέλεαρ ἔχοντες 〈τήνδε〉 συνθηρεύομεν.
<euripides.fragmenta urn:cts:greekLit:tlg0006.tlg020.1st1K-grc1.982>	πολλοὺς δὲ βροντῆς πνεῦμ’ ἄναιμον ὤλεσεν.
<euripides.fragmenta urn:cts:greekLit:tlg0006.tlg020.1st1K-grc1.983>	οἶνος περάσας πλευμόνων διαρροάς
<euripides.fragmenta urn:cts:greekLit:tlg0006.tlg020.1st1K-grc1.984>	ἄλλην θέλουσιν εἰσαγώγιμον λαβεῖν
<euripides.fragmenta urn:cts:greekLit:tlg0006.tlg020.1st1K-grc1.985>	ὁ πετόμενος ἱερὸν ἀνὰ Διὸς αἰθέρα γοργοφόνος
<euripides.fragmenta urn:cts:greekLit:tlg0006.tlg020.1st1K-grc1.986>	πλούτῳ χλιδῶσα θνητὰ δὴ γύναι φρόνει.
<euripides.fragmenta urn:cts:greekLit:tlg0006.tlg020.1st1K-grc1.987>	εἴθ’ ἦν ἄφωνον σπέρμα δυστήνων βροτῶν.
<euripides.fragmenta urn:cts:greekLit:tlg0006.tlg020.1st1K-grc1.988>	τέκτων γὰρ ὢν ἔπρασσες οὐ ξυλουργικά.
<euripides.fragmenta urn:cts:greekLit:tlg0006.tlg020.1st1K-grc1.989>	ὁ τῆς τύχης παῖς κλῆρος
<euripides.fragmenta urn:cts:greekLit:tlg0006.tlg020.1st1K-grc1.990>	φίλης τ’ ὀπώρας διπτύχους ἦρός τ’ ἴσους
<euripides.fragmenta urn:cts:greekLit:tlg0006.tlg020.1st1K-grc1.991>	ἀλλ’ ἔστι, κεῖ τις ἐγγελᾷ λόγῳ, Ζεὺς καὶ θεοὶ βρότεια λεύσσοντες πάθη.
<euripides.fragmenta urn:cts:greekLit:tlg0006.tlg020.1st1K-grc1.992>	ἀμφίπολος Ἄρεος ἀνιέρου
<euripides.fragmenta urn:cts:greekLit:tlg0006.tlg020.1st1K-grc1.993>	φίλων λαβεῖν 〈γὰρ〉 πεῖραν οὐ σμικρὸν κακόν.
<euripides.fragmenta urn:cts:greekLit:tlg0006.tlg020.1st1K-grc1.994>	εἰ δὲ θανεῖν θέμις, ὧδε θανεῖν καλόν, εἰς ἀρετὴν καταλυσαμένους βίον.
<euripides.fragmenta urn:cts:greekLit:tlg0006.tlg020.1st1K-grc1.995>	πολλοῖσι πολλήν, δὶς τόσοις δὲ πλείονα
<euripides.fragmenta urn:cts:greekLit:tlg0006.tlg020.1st1K-grc1.996>	σύμμικτον εἶδος κἀποφώλιον τρέφος
<euripides.fragmenta urn:cts:greekLit:tlg0006.tlg020.1st1K-grc1.997>	ταύρου μεμῖχθαι καὶ βροτοῦ διπλῇ φύσει
<euripides.fragmenta urn:cts:greekLit:tlg0006.tlg020.1st1K-grc1.998>	αἰεὶ πρασίμοχθοι κοὔποθ’ ἥσυχοι δορί
<euripides.fragmenta urn:cts:greekLit:tlg0006.tlg020.1st1K-grc1.999>	ἀγήρων ἀρετήν
<euripides.fragmenta urn:cts:greekLit:tlg0006.tlg020.1st1K-grc1.1000>	Ζεὺς συγγένειος
<euripides.fragmenta urn:cts:greekLit:tlg0006.tlg020.1st1K-grc1.1001>	. .λίνου κλωστῆρα περιφέρει λαβών
<euripides.fragmenta urn:cts:greekLit:tlg0006.tlg020.1st1K-grc1.1002>	κορμοῖσι πεύκης
<euripides.fragmenta urn:cts:greekLit:tlg0006.tlg020.1st1K-grc1.1003>	λῦε πηκτὰ δωμάτων
<euripides.fragmenta urn:cts:greekLit:tlg0006.tlg020.1st1K-grc1.1005>	ἐγὼ δ’ ἐμός εἰμι
<euripides.fragmenta urn:cts:greekLit:tlg0006.tlg020.1st1K-grc1.1006>	οὐχ ἑσπέρας φάσ’, ἀλλὰ καὶ μεσημβρίας τούτους ἀφεστήκασιν ἡμέραν τρίτην.
<euripides.fragmenta urn:cts:greekLit:tlg0006.tlg020.1st1K-grc1.1007>	λευκοὺς λίθους χέοντες αὐχοῦσιν μέγα.
<euripides.fragmenta urn:cts:greekLit:tlg0006.tlg020.1st1K-grc1.1008>	〈τί φής;〉 τί σιγᾷς; μῶν φόνον τιν’ εἰργάσω;
<euripides.fragmenta urn:cts:greekLit:tlg0006.tlg020.1st1K-grc1.1009>	γλαυκῶπίς τε στρέφεται μήνη
<euripides.fragmenta urn:cts:greekLit:tlg0006.tlg020.1st1K-grc1.1010>	ἤπειρον εἰς ἄπειρον ἐκβάλλων πόδα
<euripides.fragmenta urn:cts:greekLit:tlg0006.tlg020.1st1K-grc1.1011>	τί χρέος ἔβα δῶμα;
<euripides.fragmenta urn:cts:greekLit:tlg0006.tlg020.1st1K-grc1.1012>	ἀεί ποτ’ 〈ἐστὶ〉 σπέρμα κηρύκων λάλον.
<euripides.fragmenta urn:cts:greekLit:tlg0006.tlg020.1st1K-grc1.1013>	τὸ μὲν τέθνηκε σῶμα, τοῦτο δ’ ἀναβλέπει.
<euripides.fragmenta urn:cts:greekLit:tlg0006.tlg020.1st1K-grc1.1014>	πόλεως μὲν ἀρχῷ, φωτὶ δ’ οὐκ ἔτῃ πρέπων
<euripides.fragmenta urn:cts:greekLit:tlg0006.tlg020.1st1K-grc1.1015>	αἰεὶ δὲ μήτηρ φιλότεκνος μᾶλλον πατρός· ἢ μὲν γὰρ αὑτῆς οἶδεν ὄνθ’, ὃ δ’ οἴεται.
<euripides.fragmenta urn:cts:greekLit:tlg0006.tlg020.1st1K-grc1.1017>	τὸν εὐτυχοῦντα καὶ φρονεῖν νομίζομεν.
<euripides.fragmenta urn:cts:greekLit:tlg0006.tlg020.1st1K-grc1.1018>	ὁ νοῦς γὰρ ἡμῶν ἐστιν ἐν ἑκάστῳ θεός.
<euripides.fragmenta urn:cts:greekLit:tlg0006.tlg020.1st1K-grc1.1019>	δούλοισι γάρ τε ζῶμεν οἱ ἐλεύθεροι.
<euripides.fragmenta urn:cts:greekLit:tlg0006.tlg020.1st1K-grc1.1020>	ὃ δ’ ἐσφάδᾳζεν οὐκ ἔχων ἀπαλλαγάς.
<euripides.fragmenta urn:cts:greekLit:tlg0006.tlg020.1st1K-grc1.1023>	Αἰθέρα καὶ Γαῖαν πάντων γενέτειραν ἀείδω.
<euripides.fragmenta urn:cts:greekLit:tlg0006.tlg020.1st1K-grc1.1024>	φθείρουσιν ἤδη χρήσθ’ ὁμιλίαι κακαί.
<euripides.fragmenta urn:cts:greekLit:tlg0006.tlg020.1st1K-grc1.1025>	θεοῦ γὰρ οὐδεὶς χωρὶς εὐτυχεῖ βροτῶν οὐδ’ εἰς τὸ μεῖζον ἦλθε· τὰς θνητῶν δ’ ἐγὼ χαίρειν κελεύω θεῶν ἄτερ προθυμίας.
<euripides.fragmenta urn:cts:greekLit:tlg0006.tlg020.1st1K-grc1.1026>	τὰ πλεῖστα θνητοῖς τῶν κακῶν αὐθαίρετα.
<euripides.fragmenta urn:cts:greekLit:tlg0006.tlg020.1st1K-grc1.1027>	παῖς ὢν φυλάσσου πραγμάτων αἰσχρῶν ἄπο· ὡς ἢν τραφῇ τις μὴ κακῶς, αἰσχύνεται ἀνὴρ γενόμενος αἰσχρὰ δρᾶν· νέος δ’ ὅταν πόλλ’ ἐξαμάρτῃ, τὴν ἁμαρτίαν ἔχει εἰς γῆρας αὑτοῦ τοῖς τρόποισιν ἔμφυτον.
<euripides.fragmenta urn:cts:greekLit:tlg0006.tlg020.1st1K-grc1.1028>	ὅστις νέος ὢν μουσῶν ἀμελεῖ, τόν τε παρελθόντ’ ἀπόλωλε χρόνον καὶ τὸν μέλλοντα τέθνηκεν.
<euripides.fragmenta urn:cts:greekLit:tlg0006.tlg020.1st1K-grc1.1029>	οὐκ ἔστιν ἀρετῆς κτῆμα τιμιώτερον· οὐ γὰρ πέφυκε δοῦλον οὔτε χρημάτων οὔτ’ εὐγενείας οὔτε θωπείας ὄχλου. ἀρετὴ δ’ ὅσῳ περ μᾶλλον ἂν χρῆσθαι θέλῃς, τοσῷδε μείζων αὔξεται τελουμένη.
<euripides.fragmenta urn:cts:greekLit:tlg0006.tlg020.1st1K-grc1.1030>	ἀρετὴ μέγιστον τῶν ἐν ἀνθρώποις καλόν.
<euripides.fragmenta urn:cts:greekLit:tlg0006.tlg020.1st1K-grc1.1031>	τὸ μὴ εἰδέναι σε μηδὲν ὧν ἁμαρτάνεις, ἔκκαυμα τόλμης ἱκανόν ἐστι καὶ θράσους.
<euripides.fragmenta urn:cts:greekLit:tlg0006.tlg020.1st1K-grc1.1032>	τὸ δ’ ὠκὺ τοῦτο καὶ τὸ λαιψηρὸν φρενῶν εἰς συμφορὰν καθῆκε πολλὰ δὴ βροτούς.
<euripides.fragmenta urn:cts:greekLit:tlg0006.tlg020.1st1K-grc1.1033>	εὖ γὰρ τόδ’ ἴσθι, κεῖ σ’ ἐλάνθανεν πάρος, τὸ σκαιὸν εἶναι πρῶτ’ ἀμουσίαν ἔχει.
<euripides.fragmenta urn:cts:greekLit:tlg0006.tlg020.1st1K-grc1.1034>	φεῦ φεῦ, τὸ νικᾶν τἄνδιχ’ ὡς καλὸν γέρας, τὰ μὴ δίκαια δ’ ὡς ἀπανταχοῦ κακόν· καὶ γλῶσσα φλαύρα καὶ φθόνος τοῦ μὴ φθονεῖν ὅσῳ κάκιον μὴ καλῶς ὠγκωμένοις.
<euripides.fragmenta urn:cts:greekLit:tlg0006.tlg020.1st1K-grc1.1035>	δύστηνος ὅστις τὰ καλὰ καὶ ψευδῆ λέγων οὐ τοῖσδε χρῆται τοῖς καλοῖς ἀληθέσιν.
<euripides.fragmenta urn:cts:greekLit:tlg0006.tlg020.1st1K-grc1.1036>	πότερα θέλεις σοι μαλθακὰ ψευδῆ λέγω ἢ σκλήρ’ ἀληθῆ; φράζε· σὴ γὰρ ἡ κρίσις.
<euripides.fragmenta urn:cts:greekLit:tlg0006.tlg020.1st1K-grc1.1037>	ἀτὰρ σιωπᾶν τά γε δίκαι’ οὐ χρή ποτε.
<euripides.fragmenta urn:cts:greekLit:tlg0006.tlg020.1st1K-grc1.1038>	ὀργαὶ γὰρ ἀνθρώποισι συμφορᾶς ὕπο δειναί, πλάνος τε καρδίᾳ προσίσταται.
<euripides.fragmenta urn:cts:greekLit:tlg0006.tlg020.1st1K-grc1.1039>	ὁ θυμὸς ἀλγῶν ἀσφάλειαν οὐκ ἔχει.
<euripides.fragmenta urn:cts:greekLit:tlg0006.tlg020.1st1K-grc1.1040>	ἐὰν ἴδῃς πρὸς ὕψος ἠρμένον τινὰ λαμπρῷ τε πλούτῳ καὶ γένει γαυρούμενον ὀφρύν τε μείζω τῆς τύχης ἐπηρκότα, τούτου ταχεῖαν νέμεσιν εὐθὺς προσδόκα.
<euripides.fragmenta urn:cts:greekLit:tlg0006.tlg020.1st1K-grc1.1041>	κρινεῖ τίς αὑτὸν πώποτ’ ἀνθρώπων μέγαν, ὃν ἐξαλείφει πρόφασις ἡ τυχοῦσ’ ὅλον;
<euripides.fragmenta urn:cts:greekLit:tlg0006.tlg020.1st1K-grc1.1042>	ἅπαντές ἐσμεν εἰς τὸ νουθετεῖν σοφοί, αὐτοὶ δ’ ἁμαρτάνοντες οὐ γιγνώσκομεν.
<euripides.fragmenta urn:cts:greekLit:tlg0006.tlg020.1st1K-grc1.1043>	οὐδεὶς ἔπαινον ἡδοναῖς ἐκτήσατο.
<euripides.fragmenta urn:cts:greekLit:tlg0006.tlg020.1st1K-grc1.1044>	οὔτ’ ἐκ χερὸς μεθέντα καρτερὸν λίθον ῥᾷον κατασχεῖν οὔτ’ ἀπὸ γλώσσης λόγον.
<euripides.fragmenta urn:cts:greekLit:tlg0006.tlg020.1st1K-grc1.1045>	μὴ κάμνε πατρίδα σὴν λαβεῖν πειρώμενος.
<euripides.fragmenta urn:cts:greekLit:tlg0006.tlg020.1st1K-grc1.1046>	πολλοῦ γὰρ χρυσοῦ καὶ πλούτου κρείσσων πάτρα σώφρονι ναίειν. τὸ δὲ σύντροφον ἁδύ τι θνητοῖς ἐν βίῳ χωρεῖ.
<euripides.fragmenta urn:cts:greekLit:tlg0006.tlg020.1st1K-grc1.1047>	ἅπας μὲν ἀὴρ αἰετῷ περάσιμος, ἅπασα δὲ χθὼν ἀνδρὶ γενναίῳ πατρίς.
<euripides.fragmenta urn:cts:greekLit:tlg0006.tlg020.1st1K-grc1.1048>	οὐκ ἔστιν οὐδὲν τῶν ἐν ἀνθρώποις ἴσον· χρῆν γὰρ τύχας μὲν τὰς μάτην πλανωμένας μηδὲν δύνασθαι, τἀμφανῆ δ’ ὑψήλ’ ἄγειν. ὅστις κατ’ ἰσχὺν πρῶτος ὢν ἠτάζετο ἢ τόξα πάλλων ἢ μάχῃ δορὸς σθένων, τοῦτον τυραννεῖν τῶν κακιόνων ἐχρῆν.
<euripides.fragmenta urn:cts:greekLit:tlg0006.tlg020.1st1K-grc1.1049>	ἐγὼ γὰρ ὅστις μὴ δίκαιος ὢν ἀνὴρ βωμὸν προσίζει, τὸν νόμον χαίρειν ἐῶν πρὸς τὴν δίκην ἄγοιμ’ ἂν οὐ τρέσας θεούς· κακὸν γὰρ ἄνδρα χρὴ κακῶς πάσχειν ἀεί.
<euripides.fragmenta urn:cts:greekLit:tlg0006.tlg020.1st1K-grc1.1050>	ἀλλ’ οὐ πρέπει τύραννον, ὡς ἐγὼ φρονῶ, οὐδ’ ἄνδρα χρηστὸν νεῖκος αἴρεσθαι κακοῖς· τιμὴ γὰρ αὕτη τοῖσιν ἀσθενεστέροις.
<euripides.fragmenta urn:cts:greekLit:tlg0006.tlg020.1st1K-grc1.1051>	σὺν τοῖσι δεινοῖς αὔξεται κλέος βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.1052>	νεανίας γὰρ ὅστις ὢν Ἄρη στυγῇ, κόμη μόνον καὶ σάρκες, ἔργα δ’ οὐδαμοῦ. ὁρᾷς τὸν εὐτράπεζον ὡς ἡδὺς βίος ὃ τ’ ὄλβος ἔξωθέν τίς ἐστι πραγμάτων· ἀλλ’ οὐκ ἔνεστι στέφανος οὐδ’ εὐανδρία, εἰ μή τι καὶ τολμῶσι κινδύνου μέτα· οἱ γὰρ πόνοι τίκτουσι τὴν εὐανδρίαν, ἡ δ’ εὐλάβεια σκότον ἔχει καθ’ Ἑλλάδα, τὸ διαβιῶναι μόνον ἀεὶ θηρωμένη.
<euripides.fragmenta urn:cts:greekLit:tlg0006.tlg020.1st1K-grc1.1053>	μισῶ δ’ ὅταν τις καὶ χθουὸς στρατηλάτης μὴ πᾶσι πάντων προσφέρῃ μειλίγματα.
<euripides.fragmenta urn:cts:greekLit:tlg0006.tlg020.1st1K-grc1.1054>	ἔρωτα δεινὸν ἔχομεν· ἐκ δ’ ἐμῶν λόγων ἑλοῦ τὰ βέλτισθ’· ὡς ἄπιστόν ἐστ’ ἔρως κὰν τῷ κακίστῳ τῶν φρενῶν οἰκεῖν φιλεῖ.
<euripides.fragmenta urn:cts:greekLit:tlg0006.tlg020.1st1K-grc1.1055>	οἰκοφθόρον γὰρ ἄνδρα κωλύει γυνὴ ἐσθλὴ παραζευχθεῖσα καὶ σῴζει δόμους.
<euripides.fragmenta urn:cts:greekLit:tlg0006.tlg020.1st1K-grc1.1056>	οὐ πάντες οὔτε δυστυχοῦσιν ἐν γάμοις οὔτ’ εὐτυχοῦσι· συμφορὰ δ’ ὃς ἂν τύχῃ κακῆς γυναικός, εὐτυχεῖ δ’ ἐσθλῆς τυχών.
<euripides.fragmenta urn:cts:greekLit:tlg0006.tlg020.1st1K-grc1.1057>	μακάριος ὅστις εὐτυχεῖ γάμον λαβὼν ἐσθλῆς γυναικός, δυστυχεῖ δ’ ὁ μὴ λαβών.
<euripides.fragmenta urn:cts:greekLit:tlg0006.tlg020.1st1K-grc1.1058>	ἐγὼ γὰρ ἕξω λέκτρα αὐτοῖς καλῶς ἔχειν δίκαιόν ἐστιν οἶσι συγγηράσομαι.
<euripides.fragmenta urn:cts:greekLit:tlg0006.tlg020.1st1K-grc1.1059>	δεινὴ μὲν ἀλκὴ κυμάτων θαλασσίων, δειναὶ δὲ ποταμῶν καὶ πυρὸς θερμοῦ πνοαί, δεινὸν δὲ πενία, δεινὰ δ’ ἄλλα μυρία, ἀλλ’ οὐδὲν οὕτω δεινὸν ὡς γυνὴ κακόν· οὐδ’ ἂν γένοιτο γράμμα τοιοῦτον γραφῇ οὐδ’ ἂν λόγος δείξειεν. εἰ δέ του θεῶν τόδ’ ἐστὶ πλάσμα, δημιουργὸς ὢν κακῶν μέγιστος ἴστω καὶ βροτοῖσι δυσμενής.
<euripides.fragmenta urn:cts:greekLit:tlg0006.tlg020.1st1K-grc1.1060>	ἐχθροῖσιν εἴη πολεμίαν δάμαρτ’ ἔχειν.
<euripides.fragmenta urn:cts:greekLit:tlg0006.tlg020.1st1K-grc1.1061>	μοχθοῦμεν ἄλλως θῆλυ φρουροῦντες γένος· ἥτις γὰρ αὐτὴ μὴ πέφυκεν ἔνδικος, τί δεῖ φυλάσσειν κἀξαμαρτάνειν πλέον;
<euripides.fragmenta urn:cts:greekLit:tlg0006.tlg020.1st1K-grc1.1062>	γυναικὶ δ’ ὄλβος, ἢν πόσιν στέργοντ’ ἔχῃ.
<euripides.fragmenta urn:cts:greekLit:tlg0006.tlg020.1st1K-grc1.1063>	δεῖ πυνθάνεσθαι γάρ σε νῷν χἡμᾶς σέθεν. τὸ μὲν μέγιστον, οὔποτ’ ἄνδρα χρὴ σοφὸν λίαν φυλάσσειν ἄλοχον ἐν μυχοῖς δόμων· ἐρᾷ γὰρ ὄψις τῆς θύραθεν ἡδονῆς· ἐν δ’ ἀφθόνοισι τοῖσδ’ ἀναστρωφωμένη βλέπουσά τ’ εἰς πᾶν καὶ παροῦσα πανταχοῦ τὴν ὄψιν ἐμπλήσασ’ ἀπήλλακται κακῶν· τό τ’ ἄρσεν ἀεὶ τοῦ κεκρυμμένου λίχνον. ὅστις δὲ μοχλοῖς καὶ διὰ σφραγισμάτων σῴζει δάμαρτα, δρᾶν τι δὴ δοκῶν σοφὸν μάταιός ἐστι καὶ φρονῶν οὐδὲν φρονεῖ· ἥτις γὰρ ἡμῶν καρδίαν θύραζ’ ἔχει, θᾶσσον μὲν οἰστοῦ καὶ πτεροῦ χαρίζεται, λάθοι δ’ ἂν Ἄργου τὰς πυκνοφθάλμους κόρας· καὶ πρὸς κακοῖσι τοῦτο δὴ μέγας γέλως, ἀνήρ τ’ ἀχρεῖος χἡ γυνὴ διοίχεται.
<euripides.fragmenta urn:cts:greekLit:tlg0006.tlg020.1st1K-grc1.1064>	ἀλλ’ ἴσθ’, ἐμοὶ μὲν οὗτος οὐκ ἔσται νόμος, τὸ μὴ οὐ σὲ μῆτερ προσφιλῆ νέμειν ἀεὶ καὶ τοῦ δικαίου καὶ τόκων τῶν σῶν χάριν. στέργω δὲ τὸν φύσαντα τῶν πάντων βροτῶν μάλισθ’· ὁρίζω τοῦτο, καὶ σὺ μὴ φθόνει· κείνου γὰρ ἐξέβλαστον· οὐδ’ ἂν εἷς ἀνὴρ γυναικὸς αὐδήσειεν, ἀλλὰ τοῦ πατρός.
<euripides.fragmenta urn:cts:greekLit:tlg0006.tlg020.1st1K-grc1.1065>	καὶ τῶν παλαιῶν πόλλ’ ἔπη καλῶς ἔχει· λόγοι γὰρ ἐσθλοὶ φάρμακον φόβου βροτοῖς.
<euripides.fragmenta urn:cts:greekLit:tlg0006.tlg020.1st1K-grc1.1066>	ἡ τοῖς ἐν οἴκῳ χρήμασιν λελείμμεθα, ἡ δ’ εὐγένεια καὶ τὸ γενναῖον μένει.
<euripides.fragmenta urn:cts:greekLit:tlg0006.tlg020.1st1K-grc1.1067>	τὸν σὸν δὲ παῖδα σωφρονοῦντ’ ἐπίσταμαι χρηστοῖς θ’ ὁμιλοῦντ’ εὐσεβεῖν τ’ ἠσκηκότα. πῶς οὖν ἂν ἐκ τοιοῦδε σώματος κακὸς γένοιτ’ ἄν; οὐδεὶς τοῦτό μ’ ἂν πίθοι ποτέ.
<euripides.fragmenta urn:cts:greekLit:tlg0006.tlg020.1st1K-grc1.1068>	οὐ γάρ τις οὕτω παῖδας εὖ παιδεύσεται, ὥστ’ ἐκ πονηρῶν μὴ οὐ κακοὺς πεφυκέναι.
<euripides.fragmenta urn:cts:greekLit:tlg0006.tlg020.1st1K-grc1.1069>	〈A.〉 χρυσοῦ σὲ πλήθει, τούσδε δ’ οὐ χαίρειν χρεών; 〈B.〉 σκαιὸν τὸ πλουτεῖν κἄλλο μηδὲν εἰδέναι.
<euripides.fragmenta urn:cts:greekLit:tlg0006.tlg020.1st1K-grc1.1070>	ὅστις δὲ λύπας φησὶ πημαίνειν βροτούς, δεῖν δ’ ἀγχονῶν τε καὶ πετρῶν ῥίπτειν ἄπο, οὐκ ἐν σοφοῖσιν ἔστιν, εὐχέσθω δ’ ὅμως ἄπειρος εἶναι τῆς νόσου ταύτης ἀεί.
<euripides.fragmenta urn:cts:greekLit:tlg0006.tlg020.1st1K-grc1.1071>	λῦπαι γὰρ ἀνθρώποισι τίκτουσιν νόσους.
<euripides.fragmenta urn:cts:greekLit:tlg0006.tlg020.1st1K-grc1.1072>	μέλλων τ’ ἰατρὸς τῇ νόσῳ διδοὺς χρόνον ἰάσατ’ ἤδη μᾶλλον ἢ τεμὼν χρόα.
<euripides.fragmenta urn:cts:greekLit:tlg0006.tlg020.1st1K-grc1.1073>	οὐ χρή ποτ’ ὀρθαῖς ἐν τύχαις βεβηκότα ἕξειν τὸν αὐτὸν δαίμον’ εἰς ἀεὶ δοκεῖν· ὁ γὰρ θεός πως, εἰ θεόν σφε χρὴ καλεῖν, κάμνει ξυνὼν τὰ πολλὰ τοῖς αὐτοῖς ἀεί. θνητῶν δὲ θνητὸς ὄλβος· οἱ δ’ ὑπέρφρονες καὶ τῷ παρόντι τοὐπιὸν πιστούμενοι ἔλεγχον ἔλαβον τῆς τύχης ἐν τῷ παθεῖν.
<euripides.fragmenta urn:cts:greekLit:tlg0006.tlg020.1st1K-grc1.1074>	βέβαια δ’ οὐδεὶς εὐτυχεῖ θνητὸς γεγώς.
<euripides.fragmenta urn:cts:greekLit:tlg0006.tlg020.1st1K-grc1.1075>	θνητὸς γὰρ ὢν καὶ θνητὰ πείσεσθαι δόκει· 〈ἢ〉 θεοῦ βίον ζῆν ἀξιοῖς ἄνθρωπος ὤν;
<euripides.fragmenta urn:cts:greekLit:tlg0006.tlg020.1st1K-grc1.1076>	πάντων ἄριστον μὴ βιάζεσθαι θεούς, στέργειν δὲ μοῖραν· τῶν ἀμηχάνων δ’ ἔρως πολλοὺς ἔθηκε τοῦ παρόντος ἀμπλακεῖν.
<euripides.fragmenta urn:cts:greekLit:tlg0006.tlg020.1st1K-grc1.1077>	πέπονθας οἷα χἅτεροι πολλοὶ βροτῶν· τὰς γὰρ παρούσας οὐχὶ σῴζοντες τύχας ὤλοντ’ ἐρῶντες μειζόνων ἀβουλίᾳ.
<euripides.fragmenta urn:cts:greekLit:tlg0006.tlg020.1st1K-grc1.1078>	ἀνδρῶν τάδ’ ἐστὶν ἐνδίκων τε καὶ σοφῶν, κἀν τοῖς κακοῖσι μὴ τεθυμῶσθαι θεοῖς.
<euripides.fragmenta urn:cts:greekLit:tlg0006.tlg020.1st1K-grc1.1079>	οὐκ ἔστι λύπης ἄλλο φάρμακον βροτοῖς ὡς ἀνδρὸς ἐσθλοῦ καὶ φίλου παραίνεσις· ὅστις δὲ ταύτῃ τῇ νόσῳ ξυνὼν ἀνὴρ μέθῃ ταράσσει καὶ γαληνίζει φρένα, παραυτίχ’ ἡσθεὶς ὕστερον στένει διπλᾶ.
<euripides.fragmenta urn:cts:greekLit:tlg0006.tlg020.1st1K-grc1.1080>	ὦ γῆρας, οἵαν ἐλπίδ’ ἡδονῆς ἔχεις, καὶ πᾶς τις εἰς σὲ βούλετ’ ἀνθρώπων μολεῖν· λαβὼν δὲ πεῖραν, μεταμέλειαν λαμβάνει, ὡς οὐδὲν ἔστι χεῖρον ἐν θνητῷ γένει.
<euripides.fragmenta urn:cts:greekLit:tlg0006.tlg020.1st1K-grc1.1081>	τύμβῳ γὰρ οὐδεὶς πιστὸς ἀνθρώπων φίλος.
<euripides.fragmenta urn:cts:greekLit:tlg0006.tlg020.1st1K-grc1.1082>	Ζεὺς γὰρ κακὸν μὲν Τρωσί, πῆμα δ’ Ἑλλάδι θέλων γενέσθαι ταῦτ’ ἐβούλευσεν πατήρ.
<euripides.fragmenta urn:cts:greekLit:tlg0006.tlg020.1st1K-grc1.1083>	πολὺν μὲν ἄροτον, ἐκπονεῖν δ’ οὐ ῥᾴδιον· κοίλη γὰρ ὄρεσι περίδρομος τραχεῖά τε δυσείσβολός τε πολεμίοις . . . . . . . . . καλλίκαρπον . . . κατάρρυτόν τε μυρίοισι νάμασιν καὶ βουσὶ καὶ ποίμναισιν εὐβοτωτάτην, οὔτ’ ἐν πνοαῖσι χείματος δυσχείμερον οὔτ’ αὖ τεθρίπποις ἡλίου θερμὴν ἄγαν . . . . . . . . . . . . γαίας Λακαίνης κύριον φαύλου χθονός . . . . . . . . . . . . ἀρετὴν ἐχούσης μείζον’ ἢ λόγῳ φράσαι . . . . . . . . . . . . Παμισὸν εἰς θάλασσαν ἐξορμώμενον . . . . . . . . . . . . πρόσω . . ναυτίλοισιν. . . . . πρόσω δὲ βάντι ποταμὸν Ἦλις ἡ Διὸς γείτων κάθηται.
<euripides.fragmenta urn:cts:greekLit:tlg0006.tlg020.1st1K-grc1.1084>	ἥκω περίκλυστον προλιποῦσ’ Ἀκροκόρινθον, ἱερὸν ὄχθον, πόλιν Ἀφροδίτας.
<euripides.fragmenta urn:cts:greekLit:tlg0006.tlg020.1st1K-grc1.1085>	τὰς διωνομασμένας ναίειν Κελαινὰς ἐσχάτοις Ἴδης τόποις
<euripides.fragmenta urn:cts:greekLit:tlg0006.tlg020.1st1K-grc1.1086>	ἄλλων ἰατρὸς αὐτὸς ἕλκεσιν βρύων
<euripides.fragmenta urn:cts:greekLit:tlg0006.tlg020.1st1K-grc1.1087>	εὐφημία γὰρ εὐκολώτατος πόνων.
<euripides.fragmenta urn:cts:greekLit:tlg0006.tlg020.1st1K-grc1.1088>	ἀρχαῖον εἴρηκας . .
<euripides.fragmenta urn:cts:greekLit:tlg0006.tlg020.1st1K-grc1.1089>	σῷσαι γὰρ ὁπόταν τῷ θεῷ δοκῇ, πολλὰς προφάσεις δίδωσιν εἰς σωτηρίαν.
<euripides.fragmenta urn:cts:greekLit:tlg0006.tlg020.1st1K-grc1.1090>	ἀνέχου πάσχων· δρῶν γὰρ ἔχαιρες.
<euripides.fragmenta urn:cts:greekLit:tlg0006.tlg020.1st1K-grc1.1091>	νόμου τὸν ἐχθρὸν δρᾶν, ὅπου λάβῃς, κακῶς
<euripides.fragmenta urn:cts:greekLit:tlg0006.tlg020.1st1K-grc1.1092>	ἐχθροὺς κακῶς δρᾶν ἀνδρὸς ἡγοῦμαι μέρος.
<euripides.fragmenta urn:cts:greekLit:tlg0006.tlg020.1st1K-grc1.1095>	αἱμύλη
<euripides.fragmenta urn:cts:greekLit:tlg0006.tlg020.1st1K-grc1.1096>	ἀμβλυωπός
<euripides.fragmenta urn:cts:greekLit:tlg0006.tlg020.1st1K-grc1.1097>	ἀπάγου
<euripides.fragmenta urn:cts:greekLit:tlg0006.tlg020.1st1K-grc1.1098>	ἀρκεσίγυιος
<euripides.fragmenta urn:cts:greekLit:tlg0006.tlg020.1st1K-grc1.1099>	ἐμβριμώμενος
<euripides.fragmenta urn:cts:greekLit:tlg0006.tlg020.1st1K-grc1.1100>	εὐπαιδευσία
<euripides.fragmenta urn:cts:greekLit:tlg0006.tlg020.1st1K-grc1.1101>	θυστάς
<euripides.fragmenta urn:cts:greekLit:tlg0006.tlg020.1st1K-grc1.1102>	Ξάνθιος
<euripides.fragmenta urn:cts:greekLit:tlg0006.tlg020.1st1K-grc1.1103>	ξενοφόνον
<euripides.fragmenta urn:cts:greekLit:tlg0006.tlg020.1st1K-grc1.1104>	ἐπροξένει
<euripides.fragmenta urn:cts:greekLit:tlg0006.tlg020.1st1K-grc1.1105>	ῥαχίζειν
<euripides.fragmenta urn:cts:greekLit:tlg0006.tlg020.1st1K-grc1.1106>	χνοῦν
<euripides.fragmenta urn:cts:greekLit:tlg0006.tlg020.1st1K-grc1.1107>	ἄρχεσθαι χρεὼν κακοὺς ὑπ’ ἐσθλῶν καὶ κλύειν τῶν κρεισσόνων.
<euripides.fragmenta urn:cts:greekLit:tlg0006.tlg020.1st1K-grc1.1108>	νῦν εὐσέληνον φέγγος ἡ διφρήλατος
<euripides.fragmenta urn:cts:greekLit:tlg0006.tlg020.1st1K-grc1.1109>	ὦ τοῦ μεγίστου Ζηνὸς ἄλκιμον τέκος Παλλάς, τί δρῶμεν; οὐκ ἐχρῆν ἡμᾶς ἔτι μέλλειν Ἀχαιῶν ὠφελεῖν στρατεύματα. νῦν γὰρ κακῶς πράσσουσιν ἐν μάχῃ δορὸς λόγχῃ βιαίως Ἕκτορος στροβούμενοι. ἐμοὶ γὰρ οὐδὲν ἔστιν ἀλγέων ἄκος, ἐξ οὗ γ’ ἔκρινε Κύπριν Ἀλέξανδρος θεὰν κάλλει προήκειν τῆς ἐμῆς εὐμορφίας καὶ σῆς, Ἀθάνα, φιλτάτης ἐμοὶ θεῶν, εἰ μὴ κατασκαφεῖσαν ὄψομαι πόλιν Πριάμου βίᾳ πρόρριζον ἐκτετριμμένην.
<euripides.fragmenta urn:cts:greekLit:tlg0006.tlg020.1st1K-grc1.1110>	Ζεὺς ἐν θεοῖσι μάντις ἀψευδέστατος καὶ τέλος αὐτὸς ἔχει.
<euripides.fragmenta urn:cts:greekLit:tlg0006.tlg020.1st1K-grc1.1111>	κρίμνη σεαυτὴν ἐκ μέσης ἀντηρίδος
<euripides.fragmenta urn:cts:greekLit:tlg0006.tlg020.1st1K-grc1.1112>	ἔδει γὰρ ἡμᾶς τοῖς θεοῖς θύειν, ὅταν γυναῖκα κατορύττῃ τις, οὐχ ὅταν γαμῇ.
<euripides.fragmenta urn:cts:greekLit:tlg0006.tlg020.1st1K-grc1.1113>	ἡ φύσις ἑκάστῳ τοῦ γένους ἐστὶν πατρίς.
<euripides.fragmenta urn:cts:greekLit:tlg0006.tlg020.1st1K-grc1.1114>	ἀγοραῖος νοῦς
<euripides.fragmenta urn:cts:greekLit:tlg0006.tlg020.1st1K-grc1.1115>	ἡδονὴ πανταχοῦ ἐστι καὶ πάντα δι’ ἡδονῆς γίνεται.
<euripides.fragmenta urn:cts:greekLit:tlg0006.tlg020.1st1K-grc1.1117>	κακᾶν βίων διαγωγήν
<euripides.fragmenta urn:cts:greekLit:tlg0006.tlg020.1st1K-grc1.1123>	ἀλίαστον
<euripides.fragmenta urn:cts:greekLit:tlg0006.tlg020.1st1K-grc1.1124>	ἀλλήλων
<euripides.fragmenta urn:cts:greekLit:tlg0006.tlg020.1st1K-grc1.1125>	ἔρρ’ ἰών
<euripides.fragmenta urn:cts:greekLit:tlg0006.tlg020.1st1K-grc1.1126>	κρυπταί
<euripides.fragmenta urn:cts:greekLit:tlg0006.tlg020.1st1K-grc1.1127>	περιδῦσαι
<euripides.fragmenta urn:cts:greekLit:tlg0006.tlg020.1st1K-grc1.1129>	θεὸν δὲ ποῖον, εἰπέ μοι, νοητέον; τὸν πάνθ’ ὁρῶντα καὐτὸν οὐχ ὁρώμενον.
<euripides.fragmenta urn:cts:greekLit:tlg0006.tlg020.1st1K-grc1.1130>	ποῖος δ’ ἂν οἶκος τεκτόνων πλασθεὶς ὕπο δέμας τὸ θεῖον περιβάλοι τοίχων πτυχαῖς;
<euripides.fragmenta urn:cts:greekLit:tlg0006.tlg020.1st1K-grc1.1131>	ὁρᾶθ’ ὅσοι νομίζετ’ οὐκ εἶναι θεόν, δὶς. ἐξαμαρτάνοντες οὐκ εὐγνωμόνως; ἔστιν γὰρ ἔστιν. εἰ δέ τις πράσσει καλῶς κακὸς πεφυκώς, τὸν χρόνον κερδαινέτω· χρόνῳ γὰρ οὗτος ὕστερον δώσει δίκην.
<euripides.fragmenta urn:cts:greekLit:tlg0006.tlg020.1st1K-grc1.1132>	ΕΡΜΗΣ. Δόμοι μὲν οἵδ’ εὔπυργά τ’ ἐρύματα χθονὸς οὐκ ἐν πολυχρύσοισιν ἤσκηται χλιδαῖς· ἀρχὴν δὲ τῶνδε καὶ θεῶν ἱδρύματα Ἀκρίσιος εἴληχεν, τύραννος τῆσδε γῆς· Ἕλλησι δ’ Ἄργος ἡ πόλις κικλήσκεται. οὗτος δ’ ἔρωτι παιδὸς ἄρσενος σχεθεὶς Πυθώδ’ ἀφῖκτο, καὶ λέγει Φοίβῳ τάδε· πῶς ἂν γένοιτο σπέρμα παιδὸς ἐν δόμῳ, τίνος θεῶν βροτῶν τε πρευμενοῦς τυχών; κεῖνος δὲ δυσξύμβλητον ἐξήνεγκ’ ὄπα· ἔσται μὲν ἔσται παιδὸς ἄρσενος τόκος οὐκ ἐξ ἐκείνου· πρῶτα γὰρ θῆλυν σπορὰν φῦσαι δεήσει. κᾆτά πως κείνη ποτὲ εὐνὴν κρυφαίαν γνοῦσα καὶ μὴ γνοῦσα δὴ ὑπόπτερον λέοντα τέξεται πατρί, ὃς τῆσδέ τ’ ἄρξει χἀτέρας πολλῆς χθονός. τοιαῦτ’ ἀκούσας Λοξίου μαντεύματα γάμων ἀπείχεθ’· ὅμως δέ γε τίκτει λαθών, πρὸς τοῦ παρόντος ἱμέρου νικώμενος. Δανάην δέ πως ὠνόμασε τήνδ’, ὁθούνεκα πολὺς παρῆλθεν εἰς γονὴν παίδων χρόνος. ἐν παρθενῶσι δ’ εὐθὺς οἷς ἐδείματο δίδωσιν Ἀργείαισιν ἔμφρουρον κόραις, εἰς ἀνδρὸς ὄψιν εὐλαβούμενος μολεῖν. εἶθ’ ὡς ὁ μακρὸς ηὔξανεν ταύτην χρόνος, καὶ κάλλος εἶχεν ἔξοχον καθ’ Ἑλλάδα, φίλτροις ἀφύκτοις Ζεὺς κατασχεθεὶς πατὴρ εὐνῇ συνελθεῖν λάθρᾳ πως ἠβούλετο. σαφῶς δὲ πείθειν οὐκ ἔχων, εἰς μηχανὴν τοιάνδ’ ἐχώρησ’, ὡς ἄπυρος χρυσὸς γεγώς, ποθεινὸν εἰδὼς κτῆμα τοῦτο τοῖς βροτοῖς, διὰ στέγους ῥεύσειεν ἐν χερσὶν κόρης. ἢ δ’ ἀγνοοῦσα τὸν κεκρυμμένον δόλον κόλποισι τὸν θεὸν εἰσρέοντ’ ἐδέξατο. χρόνῳ δ’ ἑαυτὴν ὡς κατεῖδ’ ἐγκύμονα, εἰς θαῦμ’ ἐσῄει κἀξεπέπληκτο σφοδρῶς, ὡς εἰς τόδ’ ἦλθε μέμψιν εὐλαβουμένη. φυγῇ δὲ λάθρα τῆσδε γῆς ὁρμωμένην μαθὼν πατήρ νιν, ἐγκατάκλειστον δόμοις ἔργει χολωθεὶς καὶ σκότῳ κρύψας ἔχει, τἀληθὲς ὄψει προσκοπούμενος μαθεῖν· κἂν ταῦτ’ ἀληθῆ καὶ σαφῶς ἔχοντ’ ἴδῃ, ἔγνωκεν ἄμφω ποντίους ἀφιέναι, τὴν παῖδα καὶ τὸ τεχθέν. ὧν δέ γ’ ἐστάλην, μύθους Δανάῃ τούσδ’ εὐπροσηγόρους ἄγων ἐκ Διός, ἀφίξομαι τάχιστα σημανῶν. ὑπηρέτην γὰρ ὄντα τἀπεσταλμένα πράσσειν προθύμως, ὅστις ἄν γ’ ᾖ νουνεχής. ΧΟΡΟΣ. τίς ὁ καινοτρόπος οὗτος μῦθος κατ’ ἐμὰν ἧκεν ἀκουάν; ἔνθ’ ἀσπερχὲς μενεαίνουσα τοῖσδε δώμασι κοιράνου ἀμφίδοξος πελάζω. τίς δεσπότιν ἐμὴν Δανάην βάξις ἔχει κατὰ πτόλιν; ἣν μήποτ’ ὤφελ’ εἰς ὧτα φέρειν ὁ πρῶτος τάδε φράσαι τολμήσας, ὡς ἐγκύμων εἴληπται χρανθεῖσ’ ἄλεκτρος ἀνδρός· πατὴρ δέ μιν κλῄσας ἐν παρθενῶσι σφραγῖσι δέμας φυλάσσει. ταῦτ’ ἐτήτυμα μαθεῖν θέλω. ἀλλ’ εἰσορῶ γὰρ τῆσδε κοίρανον χθονὸς Ἀργείας Ἀκρίσιον πρὸ δόμων στείχοντα. ὀργῇ βαρύς, ὡς δόξαι, κέαρ. ΑΚΡΙΣΙΟΣ. σὺ δ’ εἰ κατ’ οἴκους εὐνοῶν ἐτύγχανες, οὐκ ἄν ποτ’ ἦλθες εἰς τόδε θράσους . .