<septuaginta.machabaeorum_i urn:cts:greekLit:tlg0527.tlg023.1st1K-grc1.1.1>	ΚAI ἐγένετο μετὰ τὸ πατάξαι Ἀλέξανδρον τὸν Φιλίππου τὸν Μακεδόνα, ὃς ἐξῆλθεν ἐκ τῆς γῆς Χεττιείμ, καὶ ἐπάταξεν τὸν Δαρεῖον βασιλέα Περσῶν καὶ Μήδων, καὶ ἐβασίλευσεν ἀντʼ αὐτοῦ πρότερον ἐπὶ τὴν Ἑλλάδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.2>	καὶ συνεστήσατο πολέμους πολλούς, καὶ ἐκράτησεν ὀχυρωμάτων, καὶ ἔσφαξεν βασιλεῖς,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.3>	καὶ διῆλθεν ἕως ἄκρων τῆς γῆς. καὶ ἔλαβεν σκῦλα πλήθους ἐθνῶν· καὶ ἡσύχασεν ἡ γῆ ἐνώπιον αὐτοῦ, καὶ ὑψώθη, καὶ ἐπήρθη ἡ καρδία αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.4>	καὶ συνῆξεν δυνάμιν ἰσχυρὰν σφόδρα, καὶ ἦρξεν χωρῶν καὶ ἐθνῶν καὶ τυραννιῶν, καὶ ἐγένοντο αὐτῷ εἰς φόρον.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.5>	καὶ μετὰ ταῦτα ἔπεσεν ἐπὶ τὴν κοίτην, καὶ ἔγνω ὅτι ἀποθνήσκει.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.6>	καὶ ἐκάλεσεν τοὺς παῖδας αὐτοῦ τοὺς ἐνδόξους τοὺς συνεκτρόφους αὐτοῦ ἀπὸ νεότητος, καὶ διεῖλεν αὐτοῖς τὴν βασιλείαν αὐτοῦ ἔτι ζῶντος αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.7>	καὶ ἐβασίλευσεν Ἀλέξανδρος ἔτη δώδεκα, καὶ ἀπέθανεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.8>	καὶ ἐπεκράτησαν οἱ παῖδες αὐτοῦ, ἕκαστος ἐν τῷ τόπῳ αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.9>	καὶ ἐπέθεντο πάντες διαδήματα μετὰ τὸ ἀποθανεῖν αὐτόν, καὶ οἱ υἱοὶ αὐτῶν ὀπίσω αὐτῶν ἔτη πολλά· καὶ ἐπλήθυναν κακὰ ἐν τῇ γῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.10>	Καὶ ἐξῆλθεν ἐξ αὐτῶν ῥίζα ἁμαρτωλὸς Ἀντίοχος Ἐπιφανής, υἱὸς Ἀντιόχου τοῦ βασιλέως, ὃς ἦν ὅμηρα ἐν τῆ Ῥώμῃ. καὶ ἐθασίλευσεν ἔτει ἑκατοστῷ καὶ ἑβδόμῳ καὶ τριακοστῷ βασιλείας Ἑλλήνων.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.11>	Ἐν ταῖς ἡμέραις ἐκείναις ἐξῆλθεν ἐξ Ἰσραὴλ υἱὸς παράνομος, καὶ ἀνέπεισαν πολλοὺς λέγοντες Πορευθῶμεν καὶ διαθώμεθα διαθήκην μετὰ τῶν ἐθνῶν τῶν κύκλῳ ἡμῶν· ὅτι ἀφʼ ἧς ἐχωρίσθημεν ὑπʼ αὐτῶν, εὗρεν ἡμᾶς κακὰ πολλά.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.12>	καὶ ἠγαθύνθη ὁ λόγος ἐν ὀφθαλμοῖς αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.13>	καὶ προεθυμήθησάν τινες ἀπὸ τοῦ λαοῦ, καὶ ἐπορεύθησαν πρὸς τὸν βασιλέα· καὶ ἔδωκαν αὐτοῖς ἐξουσίαν ποιῆσαι τὰ δικαιώματα τῶν ἐθνῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.14>	καὶ ᾠκοδόμησαν γυμνάσιον ἐν Ἰεροσολύμοις κατὰ τὰ νόμιμα τῶν ἐθνῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.15>	καὶ ἐποίησαν ἑαυτοῖς ἀκροβυστίαν, καὶ ἀπέστησαν ἀπὸ διαθήκης ἁγίας· καὶ ἐζευγίσθησαν τοῖς ἔθνεσιν, καὶ ἐπράθησαν ποιῆσαι πονῃρόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.16>	Καὶ ἡτοιμάσθη ἡ βασιλεία ἐνώπιον Ἀντιόχου· καὶ ὑπέλαβεν βασιλεῦσαι γῆς Αἰγύπτου, ὅπως βασιλεύσῃ ἐπὶ τὰς δύο βασιλείας.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.17>	καὶ εἰσῆλθεν εἰς Αἴγυπτον ὄχλῳ βαρεῖ, ἐν ἅρμασιν καὶ ἐλέφανσιν καὶ ἐν ἱππεῦσιν καὶ ἐν στόλῳ μεγάλῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.18>	καὶ συνεστήσατο πόλεμον πρὸς Πτολεμαῖον τὸν βασιλέα Αἰγύπτου· καὶ ἐνετράπη Πτολεμαῖος ἀπὸ προσώπου αὐτοῦ καὶ ἔφυγεν, καὶ ἔπεσαν τραυματίαι πολλοί.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.19>	καὶ κατελάβοντο τὰς πόλεις τὰς ὀχυρὰς ἐν γῇ Αἰγύπτῳ· καὶ ἔλαβεν τὰ σκῦλα γῆς Αἰγύπτου.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.20>	Καὶ ἐπέστρεψεν Ἀντίοχος μετὰ τὸ πατάξαι Αἴγυπτον ἐν τῷ ἑκατοστῷ καὶ τεσσερακοστῷ καὶ τρίτῳ ἔτει· καὶ ἀνέβη ἐπὶ Ἰσραὴλ καὶ Ἰεροσόλυμα ἐν ὄχλῳ βαρεῖ
<septuaginta.machabaeorum_i urn:cts:greekLit:tlg0527.tlg023.1st1K-grc1.1.21>	καὶ εἰσῆλθεν εἰς τὸ ἁγίασμα ἐν ὑπερηφανίᾳ, καὶ ἔλαβεν τὸ θυσιαστήριον τὸ χρυσοῦν, καὶ τὴν λυχνίαν τοῦ φωτὸς καὶ πάντα τὰ σκεύη αὐτῆς,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.22>	καὶ τὴν τράπεζαν τῆς προθέσεως καὶ τὰ σπόνδια καὶ τὰς φιάλας καὶ τὰς θυίσκας τὰς χρυσᾶς καὶ τὸ καταπέτασμα καὶ τοὺς στεφάνους καὶ τὸν κόσμον τὸν χρυσοῦν τὸν κατὰ πρόσωπον τοῦ ναοῦ, καὶ ἐλέπισεν πάντα·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.23>	καὶ ἔλαβεν τὸ ἀργύριον καὶ τὸ χρυσίον, καὶ τὰ σκεύη τὰ ἐπιθυμητά· καὶ ἔλαβεν τοὺς θησαυροὺς τοὺς ἀποκρύφους οὓς εὗρεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.24>	καὶ λαβὼν πάντα ἀπῆλθεν εἰς τὴν γῆν αὐτοῦ. καὶ ἐποίησαν φονοκτονίαν, καὶ ἐλάλησαν ὑπερηφανίαν μεγάλην.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.25>	καὶ ἐγένετο πένθος μέγα ἐπὶ Ἰσραὴλ ἐν παντὶ τόπῳ αὐτῶν· ²⁸καὶ ἐστέναξαν ἄρχοντες καὶ πρεσβύτεροι, παρθένοι καὶ νεανίσκοι ἠσθένησαν, καὶ τὸ κάλλος τῶν γυναικῶν ἠλλοιώθη.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.27>	πᾶς νυμφίος ἀνέλαβεν θρῆνον· καθημένη ἐν παστῷ ἐγένετο ἐν πένθει.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.28>	καὶ ἐσείσθη ἡ γῆ ἐπὶ τοὺς κατοικοῦντας αὐτήν· καὶ πᾶς ὁ οἶκος Ἰακὼβ ἐνεδύσατο αἰσχύνην.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.29>	Μετὰ δύο ἔτη ἡμερῶν ἀπέστειλεν ὁ βασιλεὺς ἄρχοντα φορολογίας εἰς τὰς πόλεις Ἰούδα· καὶ ἦλθεν εἰς Ἰερουσαλὴμ ἐν ὄχλῳ βαρεῖ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.30>	καὶ ἐλάλησεν αὐτοῖς λόγους εἰρηνικοὺς ἐν δόλῳ, καὶ ἐπίστευσαν αὐτῷ, καὶ ἐπέπεσεν ἐπὶ τὴν πόλιν ἐξάπινα, καὶ ἐπάταξεν αὐτὴν πληγὴν μεγάλην, καὶ ἀπώλεσεν λαὸν πολὺν ἐξ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.31>	καὶ ἔλαβεν τὰ σκῦλα τῆς πόλεως καὶ ἐνεπύρισεν αὐτὴν πυρί, καὶ καθεῖλεν τοὺς οἴκους αὐτῆς καὶ τὰ τείχη αὐτῆς κύκλῳ,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.32>	καὶ ᾐχμαλώτευσεν τὰς γυναῖκας καὶ τὰ τέκνα· καὶ τὰ κτήνη ἐκληρονόμησαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.33>	καὶ ᾠκοδόμησαν τὴν πόλιν Δαυεὶδ τείχει μεγάλῳ καὶ ὀχυρῷ, πύργοις ὀχυροῖς, καὶ ἐγένετο αὐτοῖς εἰς ἄκραν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.34>	καὶ ἔθηκαν ἐκεῖ ἔθνος ἁμαρτωλόν, ἄνδρας παρανόμους· καὶ ἐνίσχυσαν ἐν αὐτῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.35>	καὶ παρέθεντο ὅπλα καὶ τροφήν, καὶ συναγαγόντες τὰ σκῦλα Ἰερουσαλὴμ ἀπέθεντο ἐκεῖ καὶ ἐγένετο εἰς μεγάλην παγίδα,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.36>	καὶ ἐγένετο εἰς ἔνεδρον τῷ ἁγιάσματι, καὶ εἰς διάβολον πονηρὸν τῷ Ἰσραὴλ διὰ παντός.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.37>	καὶ ἐξέχεαν αἷμα ἀθῷον κύκλῳ τοῦ ἁγιάσματος. καὶ ἐμόλυναν τὸ ἁγίασμα.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.38>	καὶ ἔφυγον οἱ κάτοικοι Ἰερουσαλὴμ δι᾿ αὐτούς, καὶ ἐγένετο κατοικία ἀλλοτρίων· καὶ ἐγένετο ἀλλοτρία τοῖς γενήμασιν αὐτῆς, καὶ τὰ τέκνα αὐτῆς ἐγκατέλειπον αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.39>	τὸ ἁγίασμα αὐτῆς ἠρημώθη ὡς ἔρημος· αἱ ἑορταὶ αὐτῆς ἐστράφησαν εἰς πένθος, τὰ σάββατα αὐτῆς εἰς ὀνειδισμόν, τιμὴ αὐτῆς εἰς ἐξουθένωσιν,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.40>	κατὰ τὴν δόξαν αὐτῆς ἐπληθύνθη ἀτιμασμὸς αὐτῆς, καὶ τὸ ὕψος αὐτῆς ἐστράφη εἰς πένθος.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.41>	Καὶ ἔγραψεν ὁ βασιλεὺς πάσῃ τῇ βασιλείᾳ αὐτοῦ εἶναι πάντας εἰς λαὸν ἕνα,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.42>	καὶ ἐγκαταλείπειν ἕκαστον τὰ νόμιμα αὐτοῦ· καὶ ἐπεδέξαντο πάντα τὰ ἔθνη κατὰ τὸν λόγον τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.43>	καὶ πολλοὶ ἀπὸ Ἰσραὴλ ηὐδόκησαν τῇ λατρίᾳ αὐτοῦ, καὶ ἔθυσαν τοῖς εἰδώλοις, καὶ ἐβεβήλωσαν τὸ σάββατον.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.44>	καὶ ἀπέστειλεν ὁ βασιλεὺς βιβλία ἐν χειρὶ ἀγγέλων εἰς Ἰερουσαλὴμ καὶ τὰς πόλεις Ἰούδα, πορευθῆναι ὀπίσω νομίμων ἀλλοτρίων τῆς γῆς,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.45>	καὶ κωλῦσαι ὁλοκαυτώματα καὶ θυσίας καὶ σπονδὴν ἐκ τοῦ ἁγιάσματος, καὶ βεβηλῶσαι σάββατα καὶ ἑορτάς,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.46>	καὶ μιᾶναι ἁγίασμα καὶ ἁγίους·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.47>	οἰκοδομῆσαι βωμοὺς καὶ τεμένη καὶ εἴδωλα, καὶ θύειν ὕεια καὶ κτήνη κοινά,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.48>	καὶ ἀφιέναι τοὺς υἱοὺς αὐτῶν ἀπεριτμήτους, βδελύξαι τὰς ψυχὰς αὐτῶν ἐν παντὶ ἀκαθάρτῳ καὶ βεβηλῶσαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.49>	ὥστε ἐπιλαθέσθαι τοῦ νόμου, καὶ ἀλλάξαι πάντα τὰ δικαιώματα.,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.50>	καὶ ὁς ἂν μὴ ποιήσῃ κατὰ τὸ ῤῆμα τοῦ βασιλέως ἀποθανεῖται.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.51>	κατὰ πάντας τοὺς λόγους τούτους ἔγραψεν τῇ βασιλείᾳ αὐτοῦ, καὶ ἐποίησεν ἐπισκόπους ἐπὶ πάντα τὸν λαόν· καὶ ἐνετείλατο ταῖς πόλεσιν Ἰούδα θυσιάζειν κατὰ πόλιν καὶ πόλιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.52>	καὶ συνηθροίσθησαν ἀπὸ τοῦ λαοῦ πρὸς αὐτοὺς πολλοί, πᾶς ὁ ἐνκαταλείπων τὸν νόμον· καὶ ἐποίησαν κακὰ ἐν τῇ γῇ,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.53>	καὶ ἔθεντο τὸν Ἰσραὴλ ἐν κρυφίοις ἐν παντὶ φυγαδευτηρίῳ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.54>	Καὶ πεντεκαιδεκάτῃ ἡμέρᾳ Χασελεὺ τῷ πέμπτῳ καὶ τεσσερακοστῷ ἔτει ᾠκοδόμησαν βδέλυγμα ἐρημώσεως ἐπὶ τὸ θυσιαστήριον· καὶ ἐν πόλεσιν Ἰούδα κύκλῳ ᾠκοδόμησαν βωμούς,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.55>	καὶ ἐπὶ τῶν θυρίδων τῶν οἰκιῶν καὶ ἐν ταῖς πλατείαις ἐθυμίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.56>	καὶ τὰ βιβλία τοῦ νόμου ἃ εὗρον, ἐνεπύρισαν πυρὶ κατασχίσαντες.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.57>	καὶ ὅπου εὑρίσκετο παρά τινι βιβλίον διαθήκης, καὶ εἴ τις συνευδόκει τῷ νόμῳ, τὸ σύγκριμα τοῦ βασιλέως ἐθανάτου αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.58>	ἐν ἰσχύι αὐτῶν ἐποίουν οὕτω τῷ Ἰσραήλ, τοῖς εὑρισκομένοις ἐν παντὶ μηνὶ καὶ μηνὶ ἐν ταῖς πόλεσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.59>	καὶ πέμπτῃ καὶ εἰκάδι τοῦ μηνὸς θυσιάζοντες ἐπὶ τὸν βωμὸν ὃς ἦν ἐπὶ τοῦ θυσιαστηρίου.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.60>	καὶ τὰς γυναῖκας τὰς περιτετμηκυίας τὰ τέκνα αὐτῶν ἐθανάτωσαν κατὰ τὸ πρόσταγμα,
<septuaginta.machabaeorum_i urn:cts:greekLit:tlg0527.tlg023.1st1K-grc1.1.61>	καὶ ἐκρέμασαν τὰ βρέφη ἐκ τῶν τραχήλων αὐτῶν, καὶ τοὺς οἰκείους αὐτῶν, καὶ τοὺς περιτετμηκότας αὐτούς·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.62>	καὶ πολλοὶ ἐν Ἰσραὴλ ἐκρεμάσθησαν. καὶ ὀχυρὠθησαν ἐν αὑτοῖς τοῦ μὴ φαγεῖν κοινά·
<septuaginta.machabaeorum_i urn:cts:greekLit:tlg0527.tlg023.1st1K-grc1.1.63>	καὶ ἐπεδέξαντο ἀποθανεῖν, ἵνα μὴ μιανθῶσιν τοῖς βρώμασιν, καὶ μὴ βεβηλώσουσιν διαθήκην ἁγίαν· καὶ ἀπέθανον.
<septuaginta.machabaeorum_i urn:cts:greekLit:tlg0527.tlg023.1st1K-grc1.1.64>	καὶ ἐγένετο ἀργὴ μεγάλη ἐπὶ Ἰσραὴλ σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.1>	Ἐν ταῖς ἡμέραις ἐκείναις ἀνέστη Ματταθίας Ἰωάννου τοῦ Συμεών, ἱερεὺς τῶν υἱῶν Ἰωαρείμ, ἀπὸ Ἰερουσαλήμ, καὶ ἐκάθισεν ἐν Μωδεείν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.2>	καὶ αὐτῷ υἱοὶ πέντε· Ἰωάννης ὁ ἐπικαλούμενος Γαδδίς,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.3>	Σίμων ὁ καλούμενος Θασσίς,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.4>	Ἰούδας ὁ καλούμενος Μακκαβαῖος,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.5>	Ἐλεαὰρ ὁ καλούμενος Αὑαράν, Ἰωνάθας ὁ καλούμενος Σαφφούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.6>	Καὶ δεν τὰς βλασφημίας τὰς γινομένας ἐν Ἰούδα καὶ ἐν Ἰερουσαλήμ·
<septuaginta.machabaeorum_i urn:cts:greekLit:tlg0527.tlg023.1st1K-grc1.2.7>	καὶ εἶπεν Οἴμοι, ἵνα τί τοῦτο ἐγενήθην ἰδεῖν τὰ συντρίμματα τοῦ λαοῦ μου καὶ τὸ σύντριμμα τῆς πόλεως τῆς ἁγίας, καὶ καθίσαι ἐκεῖ ἐν τῷ δοθῆναι αὐτὴν ἐν χειρὶ ἐχθρῶν, τὸ ἁγίασμα ἐν χειρὶ ἀλλοτρίων
<septuaginta.machabaeorum_i urn:cts:greekLit:tlg0527.tlg023.1st1K-grc1.2.8>	ἐγένετο ὁ ναὸς αὐτῆς ὡς ἀνὴρ ἔνδοξος·
<septuaginta.machabaeorum_i urn:cts:greekLit:tlg0527.tlg023.1st1K-grc1.2.9>	τὰ σκεύη τῆς δόξης αἰχμάλωτα ἀπήχθη· ἀπεκτάνθη τὰ νήπια αὐτῆς ἐν ταῖς πλατείαις αὐτῆς, οἱ νεανίσκοι αὐτῆς ἐν ῥομφαίᾳ ἐχθροῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.10>	ποῖον ἔθνος οὐκ ἐκληρονόμησεν βασίλεια καὶ οὐκ ἐκράτησεν τῶν σκύλων αὐτῆς;
<septuaginta.machabaeorum_i urn:cts:greekLit:tlg0527.tlg023.1st1K-grc1.2.11>	πᾶς ὁ κόσμος αὐτῆς ἀφῃρέθη· ἀντὶ ἐλευθέρας ἐγενήθη εἰς δούλην.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.12>	καὶ ἰδοὺ τὰ ἅγια ἡμῶν καὶ ἡ καλλονὴ ἡμῶν καὶ ἡ δόξα ἡμῶν ἠρημώθη. καὶ ἐβεβήλωσαν αὐτὰ ἔθνη·
<septuaginta.machabaeorum_i urn:cts:greekLit:tlg0527.tlg023.1st1K-grc1.2.13>	ἵνα τί ἡμῖν ἔτι ζῆν
<septuaginta.machabaeorum_i urn:cts:greekLit:tlg0527.tlg023.1st1K-grc1.2.14>	καὶ διέρρηξεν Ματταθίας καὶ οἱ υἱοὶ αὐτοῦ τὰ ἱμάτια αὐτῶν, καὶ περιεβάλοντο σάκκους, καὶ ἐπένθησαν σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.15>	Καὶ ἦλθον οἱ παρὰ τοῦ βασιλέως οἱ καταναγκάζοντες τὴν ἀποστασίαν εἰς Μωδεεὶν τὴν πόλιν, ἴνα θυσιάσωσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.16>	καὶ πολλοὶ ἀπὸ Ἰσραὴλ πρὸς αὐτοὺς προσῆλθαν· καὶ Ματταθίας καὶ οἱ υἱοὶ αὐτοῦ συνήχθησαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.17>	καὶ ἀπεκρίθησαν οἱ παρὰ τοῦ βασιλέως καὶ εἶπαν τῷ Ματταθίᾳ λέγοντες Ἄρχων καὶ ἔνδοξος καὶ μέγας εἶ ἐν τῇ πόλει ταύτῃ, καὶ ἐστηριγμένος ἐν υἱοῖς καὶ ἀδελφοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.18>	νῦν πρόσελθε πρῶτος, καὶ ποίησον τὸ πρόσταγμα τοῦ βασιλέως, ὡς ἐποίησαν πάντα τὰ ἔθνη, καὶ οἱ ἄρχοντες Ἰούδα, καὶ οἱ καταλειφθέντες ἐν Ἰερουσαλήμ· καὶ ἔσῃ σὺ καὶ ὁ οἵκός σου τῶν φίλων τοῦ βασιλέως· καὶ σὺ καὶ οἱ υἱοί σου δοξασθήσεσθε ἀργυρίῳ καὶ χρυσίῳ καὶ ἀποστολαῖς πολλαῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.19>	καὶ ἀπεκρίθη Ματταθίας καὶ εἶπεν φωνῇ μεγάλῃ Εἰ πάντα τὰ ἔθνη τὰ ἐν οἴκῳ τῆς βασιλείας τοῦ βασιλέως ἀκούουσιν αὐτοῦ, ἀποστῆναι ἕκαστος ἀπὸ λατρίας πατέρων αὐτοῦ, καὶ ἡρετίσαντο ἐν ταῖς ἐντολαῖς αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.2.20>	κἀγὼ καὶ οἱ υἱοί μου καὶ οἱ ἀδελφοί μου πορευσώμεθα ἐν διαθήκῃ πατέρων ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.21>	ἵλεως ἡμῖν καταλείπειν νόμον καὶ δικαιώματα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.22>	τὸν νόμον τοῦ βασιλέως οὐκ ἀκουσόμεθα, παρελθεῖν τὴν λατρίαν ἡμῶν δεξιὰν ἡ ἀριστεράν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.23>	Καὶ ὡς ἐπαύσατο λαλῶν τοὺς λόγους τούτους, προσῆλθεν ἀνήρ Ἰουδαῖος ἐν ὀφθαλμοῖς πάντων, θυμιᾶσαι ἐπὶ τοῦ βωμοῦ ἐν Μωδεεὶμ κατὰ τὸ πρόσταγμα τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.24>	καὶ ὄιν Ματταθίας καὶ ἐζήλωσεν, καὶ ἐτρόμησαν οἱ νεφροὶ αὐτοῦ, καὶ ἀνήνεγκεν θυμὸν κατὰ τὸ κρίμα, καὶ δραμὼν ἔσφαξεν αὐτὸν ἐπὶ τὸν βωμόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.25>	καὶ τὸν ἄνδρα τοῦ βασιλέως τὸν ἀναγκάζοντα θύειν ἀπέκτεινεν ἐν τῷ καιρῷ ἐκείνῳ, καὶ τὸν βωμὸν καθεῖλεν,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.26>	καὶ ἐζήλωσεν τῷ νόμῳ, καθὼς ἐποίησεν Φινεὼς τῷ Ζαμβρὶ υἱῷ Σαλώμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.27>	καὶ ἀνέκραξεν Ματταθίας ἐν τῇ πόλει φωνῇ μεγάλῃ, λέγων Πᾶς ὁ ζηλῶν τῷ νόμῳ καὶ ἱστῶν διαθήκην, ἐξελθέτω ὀπίσω μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.28>	καὶ ἔφυγον αὐτὸς καὶ οἱ υἱοὶ αὐτοῦ εἰς τὰ ὄρη, καὶ ἐνκατέλειπον ὅσα εἶχον ἐν τῇ πόλει.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.29>	Τότε κατέβησαν πολλοὶ ζητοῦντες δικαιοσύνην καὶ κρίμα εἰς τὴν ἔρημον καθίσαι ἐκεῖ,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.30>	αὐτοὶ καὶ οἱ υἱοὶ αὐτῶν καὶ αἱ γυναῖκες αὐτῶν καὶ τὰ κτήνη αὐτῶν· ὅτι ἐσκληρύνθη ἐπʼ αὐτοὺς τὰ κακά.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.31>	καὶ ἀνηγγέλη τοῖς ἀνδράσιν τοῦ βασιλέως καὶ ταῖς δυνάμεσιν αἳ ἦσαν ἐν Ἰερουσαλὴμ πόλει Δαυείδ, ὅτι κατέβησαν ἄνδρες, οἵτινες διεσκέδασαν τὴν ἐντολὴν τοῦ βασιλέως, εἰς τοὺς κρυφοὺς ἐν τῇ ἐρήμῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.32>	καὶ ἔδραμον ὀπίσω αὐτῶν πολλοί, καὶ καταλαβόντες αὐτοὺς παρενέβαλον ἐπ᾿ αὐτηύς, καὶ συνεστείλαντο πρὸς αὐτοὺς πόλεμον ἐν τῇ ἡμέρᾳ τῶν σαββάτων·
<septuaginta.machabaeorum_i urn:cts:greekLit:tlg0527.tlg023.1st1K-grc1.2.33>	καὶ εἶπαν πρὸς αὐτοὺς Ἕως τοῦ νῦν· ἐξελθόντες ποιήσατε κατὰ τὸν λόγον τοῦ βασιλέως, καὶ ζήσεοθε.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.34>	καὶ εἶπαν Οὐκ ἐξελευσόμεθα, οὐδὲ ποιήσομεν τὸν λόγον τοῦ βασιλέως, βεβηλῶσαι τὴν ἡμέραν τῶν σαββάτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.35>	καὶ ἐτάχυναν ἐπʼ αὐτοὺς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.36>	καὶ οὐκ ἀπεκρίθησαν αὐτοῖς, οὐδὲ λίθον ἐνετίναξον αὐτοῖς, οὐδὲ ἐνέφραξαν τοὺς κρυφούς,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.37>	λέγοντες Ἀποθάνωμεν οἱ πάντες ἐν τῆ ἁπλότητι ἡμῶν· μαρτυρεῖ ἐφʼ ἡμᾶς ὁ οὐρανὸς καὶ ἡ γῆ ὅτι ἀκρίτως ἀπόλλυτε ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.38>	καὶ ἀνέστησαν ἐπʼ αὐτοὺς ἐν τῷ πολέμῳ τοῖς σάββασιν· καὶ ἀπέθανον αὐτοὶ καὶ αἱ γυναῖκες αὐτῶν καὶ τὰ τέκνα αὐτῶν καὶ τὰ κτήνη αὐτῶν, ἕως χιλίων ψυχῶν ἀνθράπων.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.39>	Καὶ ἔγνω Ματταθίας καὶ οἱ φίλοι αὐτοῦ, καὶ ἐπένθησαν ἐπʼ αὐτοὺς ἕως σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.40>	καὶ εἶπεν ἀνὴρ πρὸς τὸν πλησίον αὐτοῦ Ἐὰν πάντες ποιήσωμεν ὡς οἱ ἀδελφοὶ ἡμῶν ἐποίησαν, καὶ μὴ πολεμήσωμεν εἰς τὰ ἔθνη ὑπὲρ τῆς ψυχῆς ἡμῶν καὶ τῶν δικαιωμάτων ἡμῶν, νῦν τάχιον ἡμᾶς ὀλεθρεύσουσιν ἀπὸ τῆς γῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.41>	καὶ ἐβουλεύσαντο τῇ ἡμέρᾳ ἐκείνῃ, λέγοντες Πᾶς ἄνθρωπος ὃς ἐὰν ἔλθῃ πρὸς ἡμᾶς εἰς πόλεμον τῇ ἡμέρᾳ τῶν σαββάτων, πολεμήσωμεν κατέναντι αὐτοῦ, καὶ οὐ μὴ ἀποθάνωμεν πάντες καθὼς ἀπέθανον οἱ ἀδελφοὶ ἡμῶν ἐν τοῖς κρυφοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.42>	τότε συνήχθησαν πρὸς αὐτοὺς συναγωγὴ Ἁσιδαίων, ἰσχυρᾷ δυνάμει ἀπὸ Ἰσραήλ, πᾶς ὁ ἑκουσιαζόμενος τῷ νόμῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.43>	καὶ πάντες οἱ φυγαδεύοντες ἀπὸ τῶν κακῶν προσετέθησαν αὐτοῖς, καὶ ἐγένοντο αὐτοῖς εἰς στήριγμα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.44>	καὶ συνεστήσαντο δύναμιν, καὶ ἐπάταξαν ἁμαρτωλοὺς ἐν ὀργῇ αὐτῶν, καὶ ἄνδρας ἀνόμους ἐν θυμῷ αὐτῶν· καὶ οἱ λοιποὶ ἔφυγον εἰς τὰ ἔθνη σωθῆναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.45>	καὶ ἐκύκλωσεν Ματταθίας καὶ οἱ υἱοὶ αὐτοῦ, καὶ καθεῖλον τοὺς βωμοὺς αὐτῶν,
<septuaginta.machabaeorum_i urn:cts:greekLit:tlg0527.tlg023.1st1K-grc1.2.46>	καὶ περιέτεμον τὰ παιδάρια τὰ ἀπερίτμητα ὅσα εὗρεν ἐν ὁρίοις Ἰσραὴλ ἐν ἰσχύι.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.47>	καὶ ἐδίωξαν τοὺς υἱοὺς τῆς ὑπερηφανίας, καὶ κατευοδώθη τὸ ἔργον ἐν χειρὶ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.48>	καὶ ἀντελάβοντο τοῦ νόμου ἐκ χειρὸς τῶν ἐθνῶν καὶ ἐκ χειρὸς τῶν βασιλέων, καὶ οὐκ ἔδωκαν κέρας τῷ ἁμαρτωλῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.49>	Καὶ ἤγγισαν αἱ ἡμέραι τοῦ Ματταθίου ἀποθανεῖν, καὶ εἶπεν τοῖς υἱοῖς αὐτοῦ Νῦν ἐστηρίχθη ὑπερηφανία καὶ ἐλέγμὸς καὶ καιρὸς καταστροφῆς καὶ ὀργὴ θυμοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.50>	καὶ νῦν, τέκνα, ζηλώσατε τῷ νόμῳ, καὶ δότε τὰς ψυχὰς ὑμῶν ὑπὲρ διαθήκης πατέρων ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.51>	μνήσθητε τῶν πατέρων ἡμῶν τὰ ἔργα ἃ ἐποίησαν ταῖς γενεαῖς αὐτῶν, καὶ δέξασθε δόξαν μεγάλην καὶ δόξαν αἰώνιον.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.52>	Ἀβραὰμ οὐκ ἐν πειρασμῷ εὑρέθη πιστός, καὶ ἐλογίσθη αὐτῷ δικαιοσύνη;
<septuaginta.machabaeorum_i urn:cts:greekLit:tlg0527.tlg023.1st1K-grc1.2.53>	Ἰωσὴφ ἐν καιρῷ στενοχωρίας αὐτοῦ ἐφύλαξεν ἐντολήν, καὶ ἐγένετο κύριος Αἰγύπτου.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.54>	Φινεὲς ὁ πατὴρ ἡμῶν ἐν τῷ ζηλῶσαι ζῆλον ἔλαβεν διαθήκην ἱερωσύνης ἁγίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.55>	Ἰησοῦς ἐν τῷ πληρῶσαι λόγον ἐγένετο κριτὴς ἐν Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.56>	Χαλὲβ ἐν τῷ ἐπιμαρτύρασθαι τῇ ἐκκλησίᾳ ἔλαβεν γῆν κληρονομίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.57>	Δαυεὶδ ἐν τῷ ἐλέει αὐτοῦ ἐκληρονόμησεν θρόνον βασιλείας αἰωνίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.58>	Ἠλίας ἐν τῷ ζηλῶσαι ζῆλον νόμου ἀνελήμφθη ὡς εἰς τὸν οὐρανόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.59>	Ἀνανίας, Ἀζαρίας. Μισαήλ, πιστεύσαντες ἐσώθησαν ἐκ φλογός.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.60>	Δανιὴλ ἐν τῇ ἁπλότητι αὐτοῦ ἐρύσθη ἐκ στόματος λεόντων.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.61>	καὶ οὕτως ἐνυοήθητε κατὰ γενεάν, ὅτι πάντες οἱ ἐλπίζοντες ἐπʼ αὐτὸν οὐκ ἀσθενήσουσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.62>	καὶ ἀπὸ λόγων ἀνδρὸς ἁμαρτωλοῦ μὴ φοβηθῆτε, ὅτι ἡ δόξα αὐτοῦ εἰς κόπρια καὶ εἰς σκώληκας.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.63>	σήμερον ἐπαρθήσεται, καὶ οὐ μὴ εὑρεθῇ, ὅτι ἐπέστρεψεν εἰς τὸν χοῦν αὐτοῦ, καὶ ὁ διαλογισμὸς αὐτοῦ ἀπώλετο.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.64>	καὶ ὑμεῖς, τέκνα, ἰσχύετε καὶ ἀνδρίζεσθε ἐν τῷ νόμῳ ὑμῶν, ὅτι ἐν αὐτῷ δοξασθήσεσθε.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.65>	καὶ ἰδοὺ Συμεὼν ὁ ἀδελφὸς ὑμῶν, οἶδα ὅτι ἀνὴρ βουλῆς ἐστιν· αὐτοῦ ἀκούετε πάσας τὰς ἡμέρας, αὐτὸς ὑμῖν ἔσται εἰς πατέρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.66>	καὶ Ἰούδας ὁ Μακκαβαῖος αὐτός, ἰσχυρὸς ἐν δυνάμει αὐτὸς ἐκ νεότητος αὐτοῦ, οὗτος ὑμῖν ἔσται εἰς ἄρχοντα στρατιᾶς· καὶ πολεμήσετε πόλεμον λαῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.67>	καὶ ὑμεῖς προσάξετε πρὸς ὑμᾶς πάντας τοὺς ποιητὰς τοῦ νόμου, καὶ ἐκδικησατε ἐκδίκησιν τοῦ λαοῦ ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.68>	ἀνταποδίδοτε ἀνταπόδομα τοῖς ἔθνεσιν, καὶ προσέχετε εἰς προστάγματα τοῦ νόμου.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.69>	Καὶ ηὐλόγησεν αὐτούς· καὶ προσετέθη πρὸς τοὺς πατέρας αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.2.70>	καὶ ἀπέθανεν ἐν τῷ ἕκτῳ καὶ τεσσερακοστῷ καὶ ἑκατοστῷ ἔτει· καὶ ἔθαψαν αὐτὸν οἱ υἱοὶ αὐτοῦ ἐν τάφοις πατέρων αὐτοῦ ἐν Μωδεείν, καὶ ἐκόψαντο αὐτὸν πᾶς Ἰσραὴλ κοπετὸν μέγαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.1>	Καὶ ἀνέστη Ἰούδας ὁ καλούμενος Μακκαβαῖος υἱὸς αὐτοῦ ἀντʼ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.2>	καὶ ἐβοήθουν αὐτῷ πάντες οἱ ἀδελφοὶ αὐτοῦ, καὶ πάντες ὅσοι ἐκολλήθησαν τῷ πατρὶ αὐτοῦ, καὶ ἐπολέμουν τὸν πόλεμον Ἰσραὴλ μετʼ εὐφροσύνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.3>	καὶ ἐπλάτυνεν δόξαν τῷ λαῷ αὐτοῦ· καὶ ἐνεδύσατο θώρακα ὡς γίγας, καὶ συνεζώσατο τὰ σκεύη τὰ πολεμικὰ αὐτοῦ· πολέμους συνεστήσατο, σκεπάζων παρεμβολὴν ἐν ῥομφαίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.4>	καὶ ὡμοιώθη λέοντι ἐν τοῖς ἔργοις αὐτοῦ, καὶ ὡς σκύμνος ἐρευγόμενος εἰς θήραν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.5>	καὶ ἐδίωξεν ἀνόμους ἐξερευνῶν, καὶ τοὺς ταράσσοντας τὸν λαὸν αὐτοῦ ἐφλόγισεν·
<septuaginta.machabaeorum_i urn:cts:greekLit:tlg0527.tlg023.1st1K-grc1.3.6>	καὶ συνεστάλησαν οἱ ἄνομοι ἀπὸ τοῦ φόβου αὐτοῦ, καὶ πάντες οἱ ἐργάται τῆς ἀνομίας συνεταράχθησαν, καὶ εὐοδώθη σωτηρία ἐν χειρὶ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.7>	καὶ ἐπίκρανεν βασιλεῖς πολλούς, καὶ ηὔφρανεν τὸν Ἰακὼβ ἐν τοῖς ἔργοις αὐτοῦ, καὶ ἕως τοῦ αἰῶνος τὸ μνημόσυνον αὐτοῦ εἰς εὐλογίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.8>	καὶ διῆλθεν ἐν πόλεσιν Ἰούδα, καὶ ἐξωλέθρευσεν ἀσεβεῖς ἐπʼ αὐτῆς, καὶ ἀπέστρεψεν ὀργὴν ἀπὸ Ἰσραήλ·
<septuaginta.machabaeorum_i urn:cts:greekLit:tlg0527.tlg023.1st1K-grc1.3.9>	καὶ ὠνομάσθη ἕως ἐσχάτου τῆς γῆς, καὶ συνήγαγεν ἀπολλυμένους.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.10>	Καὶ συνήγαγεν Ἀπολλώνιος ἔθνη, καὶ ἀπὸ Σαμαρίας δύναμιν μεγάλην τοῦ πολεμῆσαι πρὸς Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.11>	καὶ ἔγνω Ἰούδας, καὶ ἐξῆλθεν εἰς συνάντησιν αὐτῷ καὶ ἐπάταξεν αὐτὸν καὶ ἀπέκτεινεν· καὶ ἔπεσον τραυματίαι πολλοί, καὶ οἱ ἐπίλοιποι ἔφυγον.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.12>	καὶ ἔλαβον τὰ σκεύη αὐτῶν, καὶ τὴν μάχαιραν Ἀπολλωνίου ἔλαβεν Ἰούδας, καὶ ἦν πολεμῶν ἐν αὐτῇ πάσας τὰς ἡμέρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.13>	Καὶ ἤκουσεν Σήρων, ὁ ἄρχων τῆς δυνάμεως Συρίας, ὅτι ἤθροισεν Ἰούδας ἄθροισμα καὶ ἐκκλησίαν πιστῶν μεθʼ αὑτοῦ καὶ ἐκπορευομένων εἰς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.14>	καὶ εἶπεν Ποιήσω ἐμαυτῷ ὄνομα, καὶ δοξασθήσομαι ἐν τῇ βασιλείᾳ, καὶ πολεμήσω τὸν Ἰούδαν καὶ τοὺς σὺν αὐτῷ καὶ τοὺς ἐξουδενοῦντας τὸν λόγον τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.15>	καὶ προσέθετο καὶ ἀνέβη μετʼ αὐτοῦ παρεμβολὴ ἀσεβῶν ἰσχυρὰ βοηθῆσαι αὐτῷ, ποιῆσαι τὴν ἐκδίκησιν ἐν υἱοῖς Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.16>	καὶ ἤγγισεν ἕως ἀναβάσεως Μεθωρών· καὶ ἐξῆλθεν Ἰούδας εἰς συνάντησιν αὐτῷ ὀλιγοστός.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.17>	ὡς δὲ ἴδαν τὴν παρεμβολὴν ἐρχομένην εἰς συνἀντησιν αὐτῷ, εἶπαν τῷ Ἰούδᾳ Τί δυνησόμεθα ὀλιγοστοὶ ὄντες πολεμῆσαι πρὸς πλῆθος τοσοῦτο; καὶ ἡμεῖς ἐκλελύμεθα ἀσιτοῦντες σήμερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.18>	καὶ εἶπεν Ἰούδας Εὔκοπόν ἐστιν συνκλεισθῆναι πολλοὺς ἐν χερσὶν ὀλίγων· καὶ οὐκ ἔστιν διαφορὰ ἐναντίον τοῦ οὐρανοῦ σώζειν ἐν πολλοῖς ἢ ἐν ὀλίγοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.19>	ὅτι οὐκ ἐν πλήθει δυνάμεως νίκη πολέμου ἐστίν, ἀλλ᾿ ἢ ἐκ τοῦ οὐρανοῦ ἰσχύς.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.20>	αὐτοὶ ἔρχονται πρὸς ἡμᾶς πλήθει ὕβρεως καὶ ἀνομίας, τοῦ ἐξᾶραι ἡμᾶς καὶ τὰς γυναῖκας ἡμῶν καὶ τὰ τέκνα ἡμῶν, τοῦ σκυλεῦσαι ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.21>	ἡμεῖς δὲ πολεμοῦμεν περὶ τῶν ψυχῶν ἡμῶν καὶ τῶν νομίμων ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.22>	καὶ αὐτὸς συντρίψει αὐτοὺς πρὸ προσώπου ἡμῶν· ὑμεῖς δέ μὴ φοβηθῆτε ἀπʼ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.23>	ὡς δὲ ἐπαύσατο λαλῶν, ἐνήλατο ἐπʼ αὐτοὺς ἄφνω, καὶ συνετρίβη Σήρων καὶ ἡ παρεμβολὴ αὐτοῦ ἐνώπιον αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.24>	καὶ ἐδίωκον αὐτοὺς ἐν τῇ καταβάσει Βαιθωρὼν ἕως τοῦ πεδίου· καὶ ἔπεσον ἀπʼ αὐτῶν εἰς ἄνδρας ὀκτακοσίους· οἱ δὲ λοιποὶ ἔφυγον εἰς γῆν Φυλιστείμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.25>	καὶ ἤρξατο ὁ φόβος Ἰούδα καὶ τῶν ἀδελφῶν αὐτοῦ, καὶ ἡ πτόη ἔπιπτεν ἐπὶ τὰ ἔθνη τὰ κύκλῳ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.26>	καὶ ἤγγισεν ἕως τοῦ βασιλέως τὸ ὄνομα αὐτοῦ, καὶ ὑπὲρ τῶν παρατάξεων Ἰούδα ἐξηγεῖτο πᾶν ἔθνος.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.27>	Ὡς δὲ ἤκουσεν Ἀντίοχος ὁ βασιλεὺς τοὺς λόγους τούτους, ὠργίσθη θμμῷ· καὶ ἀπέστειλεν καὶ συνήγαγεν τὰς δυνάμεις πάσας τῆς βασιλείας αὐτοῦ, παρεμβολὴν ἰσχυρὰν σφόδρα·
<septuaginta.machabaeorum_i urn:cts:greekLit:tlg0527.tlg023.1st1K-grc1.3.28>	καὶ ἤνοιξεν τὸ γαζοφυλάκιον αὐτοῦ, καὶ ἔδωκεν ὀψώνια ταῖς δυνάμεσιν αὐτοῦ εἰς τὸν ἐνιαυτόν· καὶ ἐνετείλατο αὐτοῖς εἰς ἐνιαυτὸν εἶναι ἑτοίμους εἰς πᾶσαν χρείαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.29>	καὶ ἴδεν ὅτι ἐξέλειπεν τὸ ἀργύριον ἀπὸ τῶν θησαυρῶν· καὶ οἱ φόροι τῆς χώρας ὀλίγοι χάριν τῆς διχοστασίας καὶ πληγῆς ἧς κατεσκεύασεν ἐν τῇ γῆ. τοῦ ἆραι τὰ νόμιμα ἃ ἦσαν ἀφ᾿ ἡνερῶν τῶν πρώτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.30>	καὶ εὐλαβήθὴ μὴ οὐκ ἔχει ὡς ἅπαξ καὶ δὶς εἰς τὰς δαπάνας καὶ τὰ δόματα ἃ ἐδίδου ἔμπροσθεν δα ιλῃ χειρί,
<septuaginta.machabaeorum_i urn:cts:greekLit:tlg0527.tlg023.1st1K-grc1.3.31>	καὶ ἠπορεῖτο τῇ ψυχῇ αὐτοῦ σφόδρα· καὶ ἐβουλεύσατο τοῦ πορευθῆναι εἰς τὴν Περσίδα, καὶ λαβεῖν τοὺς φόρους τῶν χωρῶν, καὶ συναγαγεῖν ἀργύριον πολύ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.32>	καὶ κατέλειπεν Λυσίαν ἄνθρωπον ἔνδοξον καὶ ἀπὸ γένους τῆς βασιλείας ἐπὶ τῶν πραγμάτων τοῦ βασιλέως, ἀπὸ τοῦ ποταμοῦ Εὐφράτου ἕως τῶν ὁρίων Αἰγύπτου,
<septuaginta.machabaeorum_i urn:cts:greekLit:tlg0527.tlg023.1st1K-grc1.3.33>	καὶ τρέφειν Ἀντίοχον τὸν υἱὸν αὐτοῦ ἕως τοῦ ἐπιστρέψαι αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.34>	καὶ παρέδωκεν αὐτῷ τὰς ἡμίσεις τῶν δυνάμεων καὶ τοὺς ἐλέφαντας, καὶ ἐνετείλατο αὐτῷ περὶ πάντων ὦν ἐβούλετο, καὶ περὶ πάντων τῶν κατοικούντων τὴν Ἰουδαίαν καὶ Ἰερουσαλήμ,
<septuaginta.machabaeorum_i urn:cts:greekLit:tlg0527.tlg023.1st1K-grc1.3.35>	ἀποστεῖλαι ἐπʼ αὐτοὺς δύναμιν, τοῦ ἐκρίψαι καὶ ἐξᾶραι τὴν ἰσχὺν Ἰσραὴλ καὶ τὸ κατάλιμμα Ἰερουσαλήμ, καὶ ἆραι τὸ μνημόσυνον αὐτοῦ ἀπὸ τοῦ τόπου,
<septuaginta.machabaeorum_i urn:cts:greekLit:tlg0527.tlg023.1st1K-grc1.3.36>	καὶ κατοικῆσαι υἱοὺς ἀλλοτρίους ἐν πᾶσι τοῖς ὁρίοις αὐτῶν, καὶ κατακληρονομῆσαι τὴν γῆν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.37>	καὶ ὁ βασιλεὺς παρέλαβεν τὰς ἡμίσεις τῶν δυνάμεων τὰς καταλειφθείσας· καὶ ἀπῆρεν ἀπὸ Ἀντιοχίας, ἀπὸ πόλεως βασιλείας αὐτοῦ, ἔτους ἑβδόμου καὶ τεσσερακοστοῦ καὶ ἑκατοστοῦ· καὶ διεπέρασεν τὸν Εὐφράτην ποταμόν, καὶ διεπορεύετο τὰς ἐπάνω χώρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.38>	Καὶ ἐπέλεξεν Λυσίας Πτολεμαῖον τὸν Δορυμένους, Νικάνορα καὶ Γοργίαν, ἄνδρας δυνατοὺς τῶν φίλὼν τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.39>	καὶ ἀπέστειλεν μετʼ αὐτῶν τεσσεράκοντα χιλιάδας ἀνδρῶν καὶ ἑπτακισχίλιον ἵππον, τοῦ ἐλθεῖν εἰς γῆν Ἰούδα καὶ καταφθεῖραι αὐτὴν κατὰ τὸν λόγον τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.40>	καὶ ἀπῆραν σὺν πάσῃ τῇ δυνάμει αὐτῶν καὶ ἦλθον· καὶ παρέβαλον· πλησίον Ἀμμαοὺν ἐν τῇ γῇ τῇ πεδινῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.41>	καὶ ἤκουσαν οἱ ἔμποροι τῆς χώρας τὸ ὄνομα αὐτῶν, καὶ ἔλαβον ἀργύριον καὶ χρυσίον πολὺ σφόδρα καὶ παῖδας· καὶ ἦλθον εἰς τὴν παρεμβολὴν τοῦ λαβεῖν τοὺς υἱοὺς Ἰσραὴλ εἰς πταῖδας· καὶ προσεγενήθησαν πρὸς αὐτοὺς δυνάμεις Συρίας καὶ γῆς ἀλλοφύλων.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.42>	Καὶ ἴδεν Ἰούδας καὶ οἱ ἀδελφοὶ αὐτοῦ ὅτι ἐπληθύνθη τὰ κακά, καὶ αἱ δυνάμεις παρεμβαλοῦσιν ἐν τοῖς ὁρίοις αὐτῶν· καὶ ἐπέγναωσαν τοὺς λόγους τῆς βασιλείας οὓς ἐνετείλατο ποιῆσαι τῷ λαῷ εἰς ἀπώλειαν καὶ συντέλειαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.43>	καὶ εἶπαν ἕκαστος πρὸς τὸν πλησίον αὐτοῦ Ἀναστήσωμεν τὴν καθαίρεσιν τοῦ λαοῦ ἡμῶν καὶ τῶν ἁγίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.44>	καὶ ἡθροίσθησαν ἡ συναγωγὴ τοῦ εἶναι ἐτοίμους εἰς πόλεμον, καὶ τοῦ προσεύξασθαι καὶ αἰτῆσαι ἔλεον καὶ οἰκτειρμούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.45>	καὶ Ἰερουσαλὴμ ἦν ἀοίκητος ὡς ἔρημος· οὐκ ἦν ὁ εἰσπορευόμενος καὶ ἐκπορευόμενος ἐκ τῶν γενημάτων αὐτῆς· καὶ τὸ ἁγίασμα καταπατούμενον, καὶ υἱοὶ ἀλλογενῶν ἐν τῇ ἄκρᾳ, κατάλυμα ἐν τοῖε ἔθνεσιν· καὶ ἐξήρθη τέρψις ἐξ Ἰακώβ, καὶ ἐξέλειπεν αὐλὸς καὶ κινύρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.46>	καὶ συνήχθησαν καὶ ἤλθοσαν εἰς Μασσηφὰ κατέναντι Ἰερουσαλήμ, ὅτι τόπος προσευχῆς εἰς Μασσηφὰ τὸ πρότερον τῷ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.47>	καὶ ἐνήστευσαν τῇ ἡμέρᾳ ἐκείνῃ, καὶ περιεβάλλοντο σάκκους καὶ σποδὸν ἐπὶ τὰς κεφαλὰς αὐτῶν, καὶ διέρρηξαν τὰ ἱμάτια αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.48>	καὶ ἐξεπέτασαν τὸ βιβλίον τοῦ νόμου, περὶ ὦν ἐξηρεύνων τὰ ἔθνη τὰ ὁμοιώματὰ τῶν εἰδώλων αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.49>	καὶ ἤνεγκαν τὰ ἱμάτια τῆς ἱερωσύνης καὶ τὰ πρωτογενήματα καὶ τὰς δεκάτας· καὶ ἤγειραν τοὺς Ναζιραίους, οἳ ἐπλήρωσαν τὰς ἡμέρας·
<septuaginta.machabaeorum_i urn:cts:greekLit:tlg0527.tlg023.1st1K-grc1.3.50>	καὶ ἐβόησαν φωνῇ εἰς τὸν οὐρανὸν λέγοντες Τί ποιήσαρμεν τούτοις, καὶ ποῦ αὐτοὺς ἀπαγάγωμεν ;
<septuaginta.machabaeorum_i urn:cts:greekLit:tlg0527.tlg023.1st1K-grc1.3.51>	καὶ τὰ ἅγιά σου καταπεπάτηται καὶ βεβήλωται, καὶ οἱ ἱερεῖς σου ἐν πένθει καὶ ταπεινώσει.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.52>	καὶ ἰδοὺ τὰ ἔθνη συνῆκται ἐφʼ ἡμᾶς τοῦ ἐξᾶραι ἡμᾶς· σὺ οἶδας ἃ λογίζονται ἐφʼ ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.53>	πῶς δυνησόμεθα ὑποστῆναι κατὰ πρόσωπον αὐτῶν, ἐὰν μὴ σὺ βοηθήσῃς ἡμῖν ;
<septuaginta.machabaeorum_i urn:cts:greekLit:tlg0527.tlg023.1st1K-grc1.3.54>	καὶ ἐσάλπισαν ταῖς σάλπιγξιν, καὶ ἐβόησαν φωνῇ μεγάλῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.55>	Καὶ μετὰ τοῦτο κατέστησεν Ἰούδας ἡγουμένους τοῦ λαοῦ, χιλιάρχους καὶ ἑκατοντάρχους καὶ πεντηκοντάρχους καὶ δεκαδάρχους.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.56>	καὶ εἶπεν τοῖς οἰκοδομοῦσιν οἰκίαν καὶ μνηστευομένοις γυναῖκας καὶ φυτεύουσιν ἀμπελῶνας καὶ δειλοῖς, ἀποστρέφειν ἕκαστον εἰς τὸν οἶκον αὐτοῦ κατὰ τὸν νόμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.57>	καὶ ἀπῆρεν ἡ παρεμβολή, καὶ παρενεβάλοσαν κατὰ νότου Ἀμμαούμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.58>	καὶ εἶπεν Ἰούδας Περιζώσασθε, καὶ γενέσθε εἰς υἱοὺς δυνατούς· καὶ γίνεσθε ἕτοιμοι εἰς τὸ πρωὶ τοῦ πολεμῆσαι ἐν τοῖς ἔθνεσιν τούτοις τοῖς ἐπισυνηγμένοις ἐφʼ ἡμᾶς ἐξᾶραι ἡμᾶς καὶ τὰ ἅγια ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.59>	ὅτι κρεῖσσον ἡμᾶς ἀποθανεῖν ἐν πολέμῳ, ἢ ἐφιδεῖν ἐπὶ τὰ κακὰ τοῦ ἔθνους ἡμῶν καὶ τῶν ἁγίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.3.60>	ὡς δʼ ἂν ᾖ θέλημα ἐν οὐρανῷ, οὕτως ποιήσει.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.1>	Καὶ παρέλαβεν Γοργίας πεντακισχιλίους ἄνδρας καὶ χιλίαν ἵππον ἐκλεκτήν, καὶ ἀπῆρεν ἡ παρεμβολὴ νυκτός,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.2>	ὥστε ἐπιβαλεῖν ἐπὶ τὴν παρεμβολὴν τῶν Ἰουδαίων καὶ πατάξαι αὐτοὺς ἄφνω· καὶ οἱ υἱοὶ τῆς ἄκρας ἦσαν αὐτῷ ὁδηγοί.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.3>	καὶ ἤκουσεν Ἰούδας, καὶ ἀπῆρεν αὐτὸς καὶ οἱ δυνατοὶ πατάξαι τὴν δύναμιν τοῦ βασιλέως τὴν ἐν Ἐμμαούμ,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.4>	ἕως ἔτι αἱ δυνάμεις ἐσκορπισμέναι ἦσαν ἀπὸ τῆς παρεμβολῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.5>	καὶ ἦλθεν Γοργίας εἰς τὴν παρεμβολὴν Ἰούδα νυκτός, καὶ οὐδένα εὗρεν· καὶ ἐζήει αὐτοὺς ἐν τοῖς ὄρεσιν, ὅτι εἶπεν Φεύγουσιν οὗτοι ἀφʼ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.6>	καὶ ἄμα ἡμέρᾳ ὤφθη Ἰούδας ἐν τῷ πεδίῳ ἐν τρισχιλίοις ἀνδράσιν· πλὴν καλύμματα καὶ μάχαιραν οὐκ εἶχόν καθὼς ἠββούλοντο. |
<septuaginta.machabaeorum_i urn:cts:greekLit:tlg0527.tlg023.1st1K-grc1.4.7>	καὶ ἴδον παρεμβολὴν ἐθνῶν ἰσχυρὰν τεθωρακισμένην, καὶ ἵππον κυκλοῦσαν αὐτήν, καὶ οὗτοι διδακτοὶ πολέμου. ⁸καὶ εἶπεν Ἰούδας τοῖς ἀνδράσιν τοῖς μετʼ αὐτοῦ Μὴ φοβεῖσθε τὸ πλῆθος αὐτῶν, καὶ τὸ ὅρμημα αὐτῶν μὴ δειλωθῆτε.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.9>	μνήσθητε ὡς ἐσώθησαν οἱ πατέρες ἡμῶν ἐν θαλάσσῃ ἐρυθρᾷ, ὅτε ἐδίωξεν αὐτοὺς Φαραὼ ἐν δυνάμει.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.10>	καὶ νῦν βοήσωμεν εἰς οὐρανόν, εἰ θελήσει ἡμᾶς. καὶ μνησθήσεται διαθήκης πατέρων, καὶ συντρίψει τὴν παρεμβολὴν ταύτην κατὰ πρόσωπον ἡμῶν σήμερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.11>	καὶ γνώσονται πάντα τὰ ἔθνη, ὅτι ἔστιν ὁ λυτρούμενος καὶ σώζων τὸν Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.12>	καὶ ἦραν οἱ ἀλλόφυλοι τοὺς ὀφθαλμοὺς αὐτῶν, καὶ ἴδαν αὐτοὺς ἐχομένους ἐξ ἐναντίας,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.13>	καὶ ἐξῆλθαν ἐκ τῆς παρεμβολῆς εἰς πόλεμον, καὶ ἐσάλπισαν οἱ παρὰ Ἰούδου.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.14>	καὶ συνῆψαν, καὶ συνετρίβησαν τὰ ἔθνη καὶ ἔφυγον εἰς τὸ πεδίον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.15>	οἱ δὲ ἔσχατοι πάντες ἔπεσαν ἐν ῥομφαίᾳ, καὶ ἐδίωξαν αὐτοὺς ἕως Γασήρων καὶ ἕως τῶν πεδίων τῆς Ἰουδαίας καὶ Ἀζώτου καὶ Ἰαννείας, καὶ ἔπεσαν ἐξ αὐτῶν εἰς ἄνδρας τρισχιλίους.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.16>	Καὶ ἐπέστρεψεν Ἰούδας καὶ ἡ δύναμις ἀπὸ τοῦ διώκειν ὄπισθεν αὐτῶν,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.17>	καὶ εἶπεν πρὸς τὸν λαόν Μὴ ἐπιθυμήσητε τῶν σκύλων, ὅτι πόλεμος ἐξ ἐναντίας ἡμῶν,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.18>	καὶ Γοργίας καὶ ἡ δύναμις ἐν τῷ ὄρει ἐγγὺς ἡμῶν· ἀλλὰ στῆτε νῦν ἐναντίον τῶν ἐχθρῶν ἡμῶν καὶ πολεμήσατε αὐτούς, καὶ μετὰ ταῦτα λάβετε σκῦλα καὶ μετὰ παρρησίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.19>	ἔτι πληροῦντος Ἰούδου ταῦτα, ὤφθη μέρος τι ἐκκύπτον ἐκ τοῦ ὄρους.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.20>	καὶ ἴδεν ὅτι τετρόπωται, καὶ ἐνπυρίζουσιν τὴν παρεμβολήν· ὁ γὰρ καπνὸς ὁ θεωρούμενος ἐνεφάνιζε τὸ γεγονός.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.21>	οἱ δὲ ταῦτα συνειδότες ἐδειλώθησαν σφόδρα· συνιδόντες δὲ καὶ τὴν Ἰούδα παρεμβολὴν ἐν τῷ πεδίῳ ἑτοίμην εἰς παράταξιν,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.22>	ἔφυγον πάντες εἰς γῆν ἀλλοφύλων.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.23>	καὶ Ἰούδας ἀνέστρεψεν ἐπὶ τὴν σκυλίαν τῆς παρεμβολῆς· καὶ ἔλαβεν χρυσίον καὶ ἀργύριον πολὺ καὶ ὑάκινθον καὶ πορφύραν καὶ θαλασσίαν καὶ πλοῦτον μέγαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.24>	καὶ ἐπιστρέψαντες ὕμνουν καὶ ηὐλόγουν εἰς οὐρανόν Ὅτι καλὸν εἰς τὸν αἰῶνα τὸ ἔλεος αὐτοῦ,
<septuaginta.machabaeorum_i urn:cts:greekLit:tlg0527.tlg023.1st1K-grc1.4.25>	καὶ ἐγενήθη σωτηρία μεγάλη τῷ Ἰσραὴλ ἐν τῇ ἡμέρᾳ ἐκείνῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.26>	Ὅσοι δὲ τῶν ἀλλοφύλων διεσώθησαν, παραγενηθέντες ἀπήγγειλαν τῷ Λυσίᾳ πάντα τὰ συμβεβηκότα.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.27>	ὁ δὲ ἀκούσας πάντα συνεχύθη καὶ ἠθύμει, ὅτι οὐχ οἷα ἤθελεν τοιαῦτα γέγονεν τῷ Ἰσραήλ, καὶ οὐχ οἷα ἐνετείλατο αὐτῷ ὁ βασιλεὺς ἐξέβη.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.28>	Καὶ ἐν τῷ ἐρχομένῳ ἐνιαυτῷ συνελόχησεν ἀνδρῶν ἐπιλέκτων ἑξήκοντα χιλιάδας καὶ πεντακισχιλίαν ἵππονο, ὥστε ἐκπολεμῆσαι αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.29>	καὶ ἦλθον εἰς τὴν Ἰδουμαίαν, καὶ παρενέβαλον ἐν Βεθσούροις, καὶ συνήντησεν αὐτοῖς Ἰούδας ἐν δέκα χιλιάσιν ἀνδρῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.30>	καὶ ἴδεν τὴν παρεμβολὴν ἰσχυράν, καὶ προσηύξατο καὶ εἶπεν Εὐλογητὸς εἶ ὁ σωτὴρ Ἰσραήλ, ὁ συντρίψας τὸ ὅρμημα τοῦ δυνατοῦ ἐν χειρὶ τοῦ δούλου σου Δαυείδ, καὶ παρέδωκας τὴν παρεμβολὴν τῶν ἀλλοφύλων εἰς χεῖρας Ἰωνάθου υἱοῦ Σαοὺλ καὶ τοῦ αἴροντος τὰ σκεύη αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.31>	σύνκλεισον τὴν παρεμβολὴν ταύτην εἰς χεῖρας λαοῦ σου Ἰσραήλ, καὶ αἰσχυνθήτωσαν ἐπὶ τῇ δυνάμει καὶ τῇ ἵππῳ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.32>	δὸς αὐτοῖς δειλίαν, καὶ τῆξον θράσος ἰσχύος αὐτῶν, καὶ σαλευθήτωσαν τῇ συντριβῇ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.33>	κατάβαλε αὐτοὺς ῥομφαίᾳ ἀγαπώνταων σε, καὶ αἰνεσάτωσάν σε πάντες οἱ ἰδόντες τὸ ὄνομά σου ἐν ὕμνοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.34>	καὶ συνέβαλλον ἀλλήλοις, καὶ ἔπεσον ἐκ τῆς παρεμβολῆς Λυσίου εἰς πεντακισχιλίους ἄνδρας, καὶ ἔπεσαν ἐξ ἐναντίας αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.35>	ἰδῲν δὲ Λυσίας τὴν γενομένην τροπὴν τῆς αὐτοῦ συντάξεως, τῆς δὲ Ἰούδα τὸ γεγενημένον θάρσος, καὶ ὡς ἕτοιμοί εἰσιν ἢ ζῆν ἢ τεθνηκέναι γενναίως, ἀπῆρεν εἰς Ἀντιοχίαν· καὶ ἐξενολόγει, καὶ πλεοναστὸν πάλιν γενηθέντα παραγενέσθαι εἰς τὴν Ἰουδαίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.36>	Εἶπεν δὲ Ἰούδας καὶ οἱ ἀδελφοὶ αὐτοῦ Ἰδοὺ συνετρίβησαν οἱ ἐχθροὶ ἡμῶν· ἀναβῶμεν καθαρίσαι τὰ ἅγια καὶ ἐνκαινίσαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.37>	καὶ συνήχθη ἡ παρεμβολὴ πᾶσα, καὶ ἀνέβησαν εἰς ὄρος Σιών.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.38>	καὶ ἴδον τὸ ἁγίασμα ἡμῶν ἠρημωμένον, καὶ τὸ θυσιαστήριον βεβηλωμένον, καὶ τὰς πύλας κατακεκαυμένας, καὶ ἐν ταῖς αὐλαῖς φυτὰ πεφυκότα ὡς ἐν δρυμῷ ἢ ὡς ἐν ἑνὶ τῶν ἀρέων, καὶ τὰ παστοφόρια καθῃρημένα.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.39>	καὶ διέρρηξαν τὰ ἱμάτια αὐτῶν, καὶ ἐκόψαντο κοπετὸν μέγαν, καὶ ἐπέθεντο σποδὸν ἐπὶ τὴν κεφαλὴν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.40>	καὶ ἔπεσον ἐπὶ πρόσωπον ἐπὶ τὴν γῆν, καὶ ἐσάλπισαν ταῖς σάλπιγξιν τῶν σημασιῶν, καὶ ἐβόησαν εἰς οὐρανόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.41>	τότε ἐπέταξεν Ἰούδας ἀνδράσιν πολεμεῖν τοὺς ἐν τῇ ἄκρα, ἕως καθαρίσῃ τὰ ἅγια.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.42>	Καὶ ἐπέλεξεν ἱερεῖς ἀμώμους θελητὰς νόμου·
<septuaginta.machabaeorum_i urn:cts:greekLit:tlg0527.tlg023.1st1K-grc1.4.43>	καὶ ἐκαθάρισαν τὰ ἅγια, καὶ ἦραν τοὺς λίθους τοῦ μιασμοῦ εἰς τόπον ἀκάθαρτον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.44>	καὶ ἐβουλεύσαντο περὶ τοῦ θυσιαστηρίου τῆς ὁλοκαυτώσεως τοῦ βεβηλωμένου, τί αὐτῷ ποιήσωσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.45>	καὶ ἔπεσεν αὐτοῖς βουλὴ ἀγαθή, καθελεῖν αὐτό, μή ποτε γένηται αὐτοῖς εἰς ὄνειδος, ὅτι ἐμίαναν τὰ ἔθνη αὐτό· καὶ καθεῖλον τὸ θυσιαστήριον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.46>	καὶ ἀπέθεντο τοὺς λίθους ἐν τῷ ὄρει τοῦ οἰκου ἐν τόπῳ ἐπιτηδείῳ, μέχρι τοῦ παραγενηθῆναι προφήτην τοῦ ἀποκριθῆναι περὶ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.47>	καὶ ἔλαβον λίθους ὁλοκλήρους κατὰ τὸν νόμον, καὶ ᾠκοδόμησαν θυσιαστήριον καινὸν κατὰ τὸ πρότερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.48>	καὶ ᾠκοδόμησαν τὰ ἅγιὰ καὶ τὰ ἐντὸς τοῦ οἴκου, καὶ τὰς αὐλὰς ἡγίασεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.49>	καὶ ἐποίησαν τὰ σκεύη τὰ ἅγια καινά, καὶ εἰσήνεγκαν τὴν λυχνίαν καὶ τὸ θυσιαστήριον τῶν ὁλοκαυτωμάτων καὶ θυμιαμάτων καὶ τὴν τράπεζαν εἰς τὸν ναόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.50>	καὶ ἐθυμίασαν ἐπὶ τὸ θυσιαστήριον, καὶ ἐξῆψαν τοὺς λύχνους τοὺς ἐπὶ τῆς λυχνίας· καὶ ἐφαίνοσαν ἐν τῷ ναῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.51>	καὶ ἐπέθηκαν ἐπὶ τὴν τράπεζαν ἄρτους, καὶ ἐξεπέτασαν τὰ καταπετάσματα· καὶ ἐτέλεσαν πάντα τὰ ἔργα ἃ ἐποίησαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.52>	Καὶ ὤρθρισαν τὸ πρωὶ τῇ πέμπτῃ καὶ εἰκάδι τοῦ μηνὸς τοῦ ἐνάτου· οὗτος ὁ μὴν Χασελεὺ τοῦ ὀγδόου καὶ τεσσερακοστοῦ καὶ ἑκατοστοῦ ἔτους.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.53>	καὶ ἀνήνεγκαν θυσίαν κατὰ τὸν νόμον ἐπὶ τὸ θυήιαγνήριον τῶν ὁλοκαυτωμάτων τὸ καινὸν ὃ ἐποίησαυ·
<septuaginta.machabaeorum_i urn:cts:greekLit:tlg0527.tlg023.1st1K-grc1.4.54>	κατὰ τὸν καιρὸν κατὰ τὴν ἡμέραν ἐν ᾗ ἐβεβήλωσαν αὐτὸ τὰ ἔθνη, ἐν ἐκείνῃ ἐνεκαινίσθη ἐν ᾠδαῖς καὶ κιθάραις καὶ κινύραις καὶ ἐν κυμβάλοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.55>	καὶ ἔπεσον πᾶς ὁ λαὸς ἐπὶ πρόσωπον, καὶ προσεκύνησαν καὶ ηὐλόγησαν εἰς οὐρανὸν τὸν εὐοδώσαντα αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.56>	καὶ ἐποίησαν τὸν ἐγκαινιασμον τοῦ θυσιαστηρίου ἡμέρας ὀκτώ, καὶ προσήνεγκαν ὁλοκαυτώματα μετʼ εὐφροσύνης, καὶ ἔθυσαν θυσίαν σωτηρίου καὶ αἰνέσεως.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.57>	καὶ κατεκόσμησαν τὸ κατὰ πρόσωτπον τοῦ ναοῦ στεφάνοις χρυσοῖς καὶ ἀσπιδίσκαις, καὶ ἐνεκαίνισεν τὰς πύλας καὶ τὰ παστοφόρια, καὶ ἐθύρωσαν αὐτά.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.58>	καὶ ἐγενήθη εὐφροσύνη μεγάλη ἐν τῷ λαῷ σφόδρα, καὶ ἀπεστράφη ὄνειδος ἐθνῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.59>	καὶ ἔστησεν Ἰούδας καὶ οἱ ἀδελφοὶ αὐτοῦ καὶ πᾶσα ἐκκλησία Ἰσραήλ, ἵνα ἄγωνται ἡμέραι ἐγκαινισμοῦ τοῦ θυσιαστηρίου ἐν τοῖς καιροῖς αὐτῶν ἐνιαυτὸν κατʼ ἐνιαυτὸν ἡμέρας ὀκτώ, ἀπὸ τῆς πέμπτης καὶ εἰκάδος τοῦ μηνὸς Χασελεύ, μετ᾿ εὐφροσύνης καὶ χαρᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.60>	καὶ ᾠκοδόμησαν ἐν τῷ καιρῷ ἐκείνῳ τὸ ὄρος Σιών, κυκλόθεν τείχη ὑψηλὰ καὶ πύργους ἰσχυρούς, μή ποτε παραγενηθέντα τὰ ἔθνη καταπατήσωσιν αὐτά, ὡς ἐποίησαν τὸ πρότερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.4.61>	καὶ ἀπέταξαν ἐκεῖ δύναμιν τηρεῖν αὐτό, καὶ ὠχύρωσαν αὐτὸ τηρεῖν τὴν Βεθσουρά, τοῦ ἔχειν τὸν λαὸν ὀχύρωμα κατὰ πρόσωπον τῆς Ἰδουμαίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.1>	Καὶ ἐγένετο ὅτε ἤκουσαν τὰ ἔθνη κυκλόθεν ὅτι ᾠκοδομήθη τὸ θυσιαστήριον καὶ ἐνεκαινίσθη τὸ ἁγίασμα ὡς τὸ πρότερον, καὶ ὠργίσθη σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.2>	καὶ ἐβουλεύσαντο τοῦ ἆραι τὸ γένος Ἰακὼβ τοὺς ὄντας ἐν μέσῳ αὐτῶν, καὶ ἤρξαντο τοῦ θανατοῦν ἐν τῷ λαῷ καὶ ἐξαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.3>	καὶ ἐπολέμει Ἰούδας πρὸς τοὺς υἱοὺς Ἠσαὺ ἐν τῇ Ἰοδαίᾳ τὴν Ἀκραβαττήνην, ὅτι περιεκάθηντο τὸν Ἰσραήλ· καὶ ἐπάταξεν αὐτοὺς πληγὴν μεγάλην, καὶ συνέστειλεν αὐτούς, καὶ ἔλαβεν τὰ σκῦλα αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.4>	καὶ ἐμνήσθη τῆς κακίας υἱῶν Βαιάν, οἳ ἦσαν τῷ λαῷ εἰς παγίδα καὶ εἰς σκάνδαλον ἐν τῷ ἐνεδρεύειν αὐτοὺς ἐν ταῖς ὁδοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.5>	καὶ διεκλείσθησαν ὑπʼ αὐτοῦ εἰς τοὺς πύργους, καὶ παρέβαλεν ἐπʼ αὐτούς, καὶ ἀνεθεμάτισεν αὐτούς, καὶ ἐνεπύρισεν τοὺς πύργους αὐτῆς ἐν πυρὶ σὺν πᾶσιν τοῖς ἐνοῦσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.6>	καὶ διεπέρασεν. ἐπὶ τοὺς υἱοὺς Ἀμμών, καὶ εὗρεν χεῖρα κραταιὰν καὶ λαὸν πολύν, καὶ Τιμόθεον ἡγούμενον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.7>	καὶ συνῆψεν πρὸς αὐτοὺς πολέμους πολλούς, καὶ συνετρίβησαν πρὸ προσώπου αὐτοῦ, καὶ ἐπάταξεν αὐτοὺς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.8>	καὶ προκατέλαβε τὴν Ἰάζην καὶ τὰς θυγατέρας αὐτῆς, καὶ ἀνέστρεψεν εἰς τὴν Ἰουδαίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.9>	Καὶ ἐπισυνήχθησαν τὰ ἔθνη τὰ ἐν τῇ Γαλααδίτιδι ἐπὶ τὸν Ἰσραὴλ τοὺς ὄντας ἐπὶ τοῖς ὁρίοις αὐτῶν τοῦ ἐξᾶραι αὐτούς· καὶ ἔφυγον εἰς Δάθεμα τὸ ὀχύρωμα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.10>	καὶ ἀπέστειλαν γράμματα πρὸς Ἰούδαν καὶ τοὺς ἀδελφοὺς αὐτοῦ, λέγοντες Ἐπισυνηγμένα ἐστὶν ἐφʼ ἡμᾶς τὰ ἔθνη τὰ κύκλῳ ἡμῶν τοῦ ἐξᾶραι ἡμᾶς,
<septuaginta.machabaeorum_i urn:cts:greekLit:tlg0527.tlg023.1st1K-grc1.5.11>	καὶ ἑτοιμάζοντες ἐλθεῖν καὶ προκαταλαβέσθαι τὸ ὀχύρωμα εἰς ὃ κατεφύγομεν· καὶ Τιμόθεος ἡγεῖται τῆς παρεμβολῆς αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.12>	νῦν οὖν ἐλθὼν ἐξελοῦ ἡμᾶς ἐκ χειρὸς αὐτῶν, ὅτι πέπτωκεν ἐξ ἡμῶν πλῆθος.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.13>	καὶ πάντες οἱ ἀδελφοὶ ἡμῶν οἱ ὄντες ἐν τοῖς Τονβίου τεθανάτωνται, καὶ αἰχμαλωτίκασι τὰς γυναῖκας αὐτῶν καὶ τὰ τέκνα αὐτῶν καὶ τὴν ἀποσκευήν, καὶ ἀπώλεσαν ἐκεῖ ὡς μίαν χιλιάδα ἀνδρῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.14>	Ἔτι αἱ ἐπιστολαὶ ἀνεγινώσκοντο, καὶ ἰδοὺ ἄγγελοι ἕτεροι παρεγένοντο ἐκ τῆς Γαλιλαίας διερρηχότες τὰ ἱμάτια, ἀπαγγέλλοντες κατὰ τὰ ῥήματα ταῦτα,
<septuaginta.machabaeorum_i urn:cts:greekLit:tlg0527.tlg023.1st1K-grc1.5.15>	λέγοντες Ἐπισυνήχθη ἐπʼ αὐτοὺς ἐκ Πτολεμαίδος καὶ Τύρου καὶ Σιδῶνος καὶ πᾶσα Γαλιλαίᾳ ἀλλοφύλων, τοῦ ἐξαναλῶσαι ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.16>	Ὡς δὲ ἤκουσεν Ἰούδας καὶ ὁ λαὸς τοὺς λόγους τούτους, ἐπισυνήχθη ἐκκλησία μεγάλη βουλεύεσθαι τί ποιήσωσιν τοῖς ἀδελφοῖς αὐτῶν τοῖς οὖσιν ἐν θλίψει καὶ πολεμουμένοις ὑπʼ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.17>	καὶ εἶπεν Ἰούδας Σίμωνι τῷ ἀδελφῷ αὐτοῦ Ἐπίλεξον σεαυτῷ ἄνδρας. καὶ πορεύου καὶ ῥῦσαι τοὺς ἀδελφούς σου ἐν τῇ Γαλιλαία· ἐγὼ δὲ καὶ Ἰωναθὰν ὁ ἀδελφός μου πορευσόμεθα εἰς τὴν Γαλααδῖτιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.18>	καὶ κατέλειπεν Ἰώσηφον τὸν τοῦ Ζαχαρίου καὶ Ἀζαρίαν ἡγούμενον τοῦ λαοῦ μετὰ τῶν ἐπιλοίπων τῆς δυνάμεως ἐν τῇ Ἰουδαίᾳ εἰς τήρησιν·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.19>	καὶ ἐνετείλατο αὐτοῖς λέγων ΙΙρόστητε τοῦ λαοῦ τούτου, καὶ μὴ συνάψητε πόλεμον πρὸς τὰ ἔθνη ἕως τοῦ ἐπιστρέψαι ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.20>	καὶ ἐμερίσθησαν Σίμωνι ἄνδρες τρισχίλιοι τοῦ πορευθῆναι εἰς τὴν Γαλιλαίαν, Ἰούδᾳ δὲ ἄνδρες ὀκτακισχίλιοι εἰς τὴν Γαλααδῖτιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.21>	Καὶ ἐπορεύθη Σίμων εἰς τὴν Γαλιλαίαν, καὶ συνῆψεν πολέμους πολλοὺς πρὸς τὰ ἔθνη· καὶ συνετρίβη τὰ ἔθνη ἀπὸ προσώπου αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.22>	καὶ ἐδίωξεν αὐτοὺς ἕως τῶν πόλεων Πτολεμαίδος· καὶ ἔπεσον ἐκ τῶν ἐθνῶν εἰς τρισχιλίους ἄνδρας, καὶ ἔλαβεν τὰ σκῦλα αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.23>	καὶ παρέλαβεν αὐτοὺς ἐκ τῆς Γαλιλαίας καὶ ἐν Ἀρβάκτοις σὺν ταῖς γυναιξὶν καὶ τοῖς τέκνοις, καὶ πάντα ὅσα ἦν αὐτοῖς, καὶ ἤγαγον εἰς τὴν Ἰουδαίαν μετʼ εὐφροσύνης μεγάλης.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.24>	Καὶ Ἰούδας ὁ Μακκαβαῖος καὶ Ἰωναθὰν ὁ ἀδελφὸς αὐτοῦ διέβησαν τὸν Ἰορδάνην, καὶ ἐπορεύθησαν ὁδὸν τριῶν ἡμερῶν ἐν τῇ ἐρήμῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.25>	καὶ συνήντησαν τοῖς Ναβαταίοις, καὶ ἀπήντησαν αὐτοῖς εἰρηνικῶς, καὶ διηγήσαντο αὐτοῖς ἅπαντα τὰ συμβεβηκότα τοῖς ἀδελφοῖς αὐτῶν ἐν τῇ Γαλααδίτιδι·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.26>	καὶ ὅτι πολλοὶ ἐξ αὐτῶν συνειλημμένοι εἰσὶν εἰς Βοσσορὰ καὶ Βοσσόρ, ἐν Ἀλάμοις, Κασφώρ, Μακέβ, καὶ Καρνέιν· πᾶσαι αἱ πόλεις αὗται ὀχυραὶ καὶ μεγάλαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.27>	καὶ ἐν ταῖς λοιπαῖς πόλεσιν τῆς Γαλααδίτιδος εἰσὶν συνειλημμένοι· εἰς αὔριον τάσσονται παρεμβαλεῖν ἐπὶ τὰ ὀχυρώματα, καὶ καταλαβέσθαι καὶ ἐξᾶραι πάντας αὐτοὺς ἐν ἡμέρᾳ μιᾷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.28>	καὶ ἀπέστρεψεν Ἰούδας καὶ ἡ παρεμβολὴ αὐτοῦ ὁδὸν εἰς τὴν ἔρημον εἰς Βοσὸρ ἄφνω· καὶ κατελάβετο τὴν πόλιν, καὶ ἀπέκτεινεν πᾶν ἀρσενικὸν ἐν στόματι ῥομφαίας, καὶ ἔλαβεν πάντα τὰ σκῦλα αὐτῶν, καὶ ἐνέπρησεν αὐτὴν πυρί
<septuaginta.machabaeorum_i urn:cts:greekLit:tlg0527.tlg023.1st1K-grc1.5.29>	καὶ ἀπῆρεν ἐκεῖθεν νυκτός, καὶ ἐπορεύετο ἕως ἐπὶ τὸ ὀχύρωμα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.30>	καὶ ἐγένετο ἑωθινή, καὶ ἦραν τοὺς ὀφθαλμοὺς αὐτῶν καὶ ἰδοὺ λαὸς πολὺς οὗ οὐκ ἦν ἀριθμός, αἴροντες κλίμακας καὶ μηχανὰς καταλαβέσθαι τὸ ὀχύρωμα· καὶ ἐπολέμουν αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.31>	καὶ ἴδεν Ἰούδας ὅτι ἦρκται ὁ πόλεμος, καὶ ἡ κραυγὴ τῆς πόλεως ἀνέβη ἕως οὐρανοῦ σάλπιγξιν καὶ κραυγῇ μεγάλῃ·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.32>	καὶ εἶπεν τοῖς ἀνδράσιν τῆς δυνάμεως Πολεμήσατε σήμερον ὑπὲρ τῶν ἀδελφῶν ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.33>	καὶ ἐξῆλθεν ἐν τρισὶν ἀρχαῖς ἐξόπισθεν αὐτῶν· καὶ ἐσάλπισεν ταῖς σάλπιγξιν, καὶ ἐβόησαν ἐν προσευχῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.34>	καὶ ἐπέγνω ἡ παρεμβολὴ Τιμοθέου ὅτι ὁ Μακκαβαός ἐστιν, καὶ ἔφυγον ἀπὸ προσώπου αὐτοῦ, καὶ ἐπάταξεν αὐτοὺς πληγῇ μεγάλῃ· καὶ ἔπεσον ἐξ αὐτῶν ἐν ἐκείνῃ τῇ ἡμέρᾳ εἰς ὀκτακισχιλίους ἄνδρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.35>	καὶ ἀπέκλινεν εἰς Μααφὰ καὶ ἐπολέμησεν αὐτήν, καὶ κατελάβετο αὐτὴν καὶ ἀπέκτεινεν πᾶν ἀρσενικὸν αὐτῆς, καὶ ἔλαβεν τὰ σκῦλα αὐτῆς, καὶ ἐνέπρησει αὐτὴν ἐν πυρί.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.36>	ἐκεῖθεν ἀπῆρεν καὶ προκατελάβετο τὴν Χασφώθ, Μακέδ, Βοσόρ, καὶ τὰς λοιπὰς πόλεις τῆς Γαλααδίτιδος.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.37>	δὲ τὰ ῥήματα ταῦτα συνήγαγεν Τιμόθεος παρεμβολὴν ἄλλην, καὶ παρενέβαλεν κατὰ πρόσωπον Ῥαφὼν ἐκ πέραν τοῦ χειμάρρου.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.38>	καὶ ἀπέστειλεν Ἰούδας κατασκοπῆσαι τὴν παρεμβολήν· καὶ ἀπήγγειλαν αὐτῷ λέγοντες Ἐπισυνηγμένοι εἰσὶν πρὸς αὐτοὺς πάντα τὰ ἔθνη τὰ κύκλῳ ὑμῶν, δύναμις πολλὴ σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.39>	καὶ Ἄραβες μεμίσθωνται εἰς βοήθειαν αὐτοῖς, καὶ παρεμβάλλουσιν πέραν τοῦ χειμάρρου, ἕτοιμοι τοῦ ἐλθεῖν ἐπὶ σέ εἰς πόλεμον. καὶ ἐπορεύθη Ἰούδας εἰς συνάντησιν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.40>	καὶ εἶπεν Τιμόθεος τοῖς ἄρχουσιν τῆς δυνάμεως αὐτοῦ ἐν τῷ ἐγγίζειν Ἰούδαν καὶ τὴν παρεμβυλὴν αὐτοῦ ἐπὶ τὸν χειμάρρουν τοῦ ὕδατος Ἐὰν διαβῇ πρὸς ἡμᾶς πρότερος, οὐ δυνησόμεθα ὑποστῆναι αὐτόν, ὅτι δυνάμενος δυνήσεται πρὸς ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.41>	ἐὰν δὲ δειλωθῇ καὶ παρεμβάλῃ πέραν τοῦ ποταμοῦ, διαπεράσομεν πρὸς αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.42>	ὡς δὲ ἤγγισεν Ἰούδας ἐπὶ τὸν χειμάρρουν τοῦ ὕδατος, ἔστησεν τοὺς γραμματεῖς τοῦ λαοῦ ἐπὶ τοῦ χειμάρρου, καὶ ἐνετείλατο αὐτοῖς, λέγων Μὴ ἀφῆτε ἄνθρωπον παρεμβαλεῖν, ἀλλὰ ἐρχέσθωσαν πάντες εἰς τὸν πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.43>	καὶ διεπέρασεν πρὸς αὐτοὺς πρότερον, καὶ πᾶς ὁ λαὸς αὐτοῦ ἔμπροσθεν αὐτοῦ· καὶ συνετρίβησαν πρὸ προσώπου αὐτοῦ πάντα τὰ ἔθνη, καὶ ἔριψαν πάντα τὰ ὅπλα αὐτῶν, καὶ ἔφυγον εἰς τὸ τέμενος ἐν Καρνάιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.44>	καὶ προκατελάβοντο τὴν πόλιν, καὶ τὸ τέμενος ἐνεπύρισαν ἐν πυρὶ σὺν πᾶσιν τοῖς οὖσιν ἐν αὐτῷ· καὶ ἐτροπώθη ἡ Καρνάιν, καὶ οὐκ ἐδύνατο ἔτι ὑποστῆναι κατὰ πρόσωπον Ἰούδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.45>	Καὶ συνήγαγεν Ἰούδας πάντα Ἰσραὴλ τοὺς ἐν τῇ Γαλααδίτιδι ἀπὸ μικροῦ ἕως μεγάλου, καὶ τὰς γυναῖκας αὐτῶν καὶ τὰ τέκνα αὐτῶν καὶ τὴν ἀποσκευὴν, παρεμβολὴν μεγάλην σφόδρα, ἐλθεῖν εἰς γῆν Ἰούδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.46>	καὶ ἦλθον ἕως Ἐφρών, καὶ αὕτη ἡ πόλις μεγάλη ἡ τῆς εἰσόδου, ἰσχυρὰ σφόδρα· οὐκ ἦν ἐκκλῖναι ἀπʼ αὐτῆς δεξιὰν ἢ ἀριστεράν, ἀλλ᾿ ἢ διὰ μέσου αὐτῆς πορεύεσθαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.47>	καὶ ἀπέκλεισαν αὐτοὺς οἱ ἐκ τῆς πόλεως, καὶ ἐνέφραξαν τὰς πύλας λίθοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.48>	καὶ ἀπέστειλεν πρὸς αὐτοὺς Ἰούδας λόγοις εἰρηνικοῖς λέγων Διελεύσομαι εἰς τὴν γῆν σου, τοῦ ἀπελθεῖν εἰς τὴν γῆν ἡμῶν· καὶ οὐδεὶς κακοποιήσει ὑμᾶς, πλὴν τοῖς ποσὶν παρελευσόμεθα. καὶ οὐκ ἠβούλοντο ἀνοῖξαι αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.49>	καὶ ἐπέταξεν Ἰούδας κηρῦξαι ἐν τῇ παρεμβολῇ τοῦ παρεμβαλεῖν ἕκαστον ἐν ᾧ ἐστιν τόπῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.50>	καὶ παρενέβαλον οἱ ἄνδρες τῆς πόλεως. καὶ ἐπολέμησαν τὴν πόλιν ὅλην τὴν ἡμέραν ἐκείνην καὶ ὅλην τὴν νύκτα, καὶ παρεδόθη ἡ πόλις ἐν χερσὶν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.51>	καὶ ἀπώλεσεν πᾶν ἀρσενικὸν ἐν στόματι ῥομφαίας, καὶ ἐξεφίζωσευ αὐτήν, καὶ ἔλαβεν τὰ σκῦλα τῆς πόλεως, καὶ διῆλθεν διὰ τῆς πόλεως ἐπάνω τῶν ἀπεκταμμένων.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.52>	καὶ διέβησαν τὸν Ἰορδάνην εἰς τὸ πεδίον τὸ μέγα κατὰ πρώσωπον Βαιθσάν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.53>	καὶ ἦν Ἰούδας ἐπισυνάγων τοὺς ἐσχατίζοντας καὶ παρακαλῶν τὸν λαὸν κατὰ πᾶσαν τὴν ὁδόν, ἕως ἦλθεν εἰς γῆν Ἰούδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.54>	καὶ ἀνέβησαν εἰς τὸ ὄρος Σιὼν ἐν εὐφροσύνῃ καὶ χαρᾷ· καὶ προσήγαγον ὁλοκαυτώματα, ὅτι οὐκ ἔπεσεν ἐξ αὐτῶν οὐθεὶς ἕως τοῦ ἐπιστρέψαι ἐν εἰρήνῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.55>	Καὶ ἐν ταῖς ἡμέραις αἷς ἦν Ἰούδας καὶ Ἰωναθὰν ἐν τῇ Γαλαάδ, καὶ Σίμων ὁ ἀδελφὸς αὐτοῦ ἐν τῇ Γαλιλαίᾳ κατὰ πρόσωπον Πτολεμαίδος,
<septuaginta.machabaeorum_i urn:cts:greekLit:tlg0527.tlg023.1st1K-grc1.5.56>	ἤκουσεν Ἰωσὴφ ὁ τοῦ Ζαχαρία καὶ Ζαχαρίας ἄρχοντες τῶν δυνάμεων τῶν ἀνδραγαθέσεων καὶ τοῦ πολέμου οἶα ἐποίησαν·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.57>	καὶ εἶπαν Ποιήσομεν καὶ αὐτοὶ ἑαυτοῖς ὄνομα, καὶ πορευθῶμεν πολεμῆσαι πρὸς τὰ ἔθνη τὰ κύκλῳ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.58>	καὶ παρήγγειλαν τοῖς ἀπὸ τῆς δυνάμεως τῆς μετʼ αὐτῶν, καὶ ἐπορεύθησαν ἐπὶ Ἰαμνίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.59>	καὶ ἐξῆλθεν Γοργίας ἐκ τῆς πόλεως, καὶ οἱ ἄνδρες αὐτοῦ εἰς συνάντησιν αὐτοῖς εἰς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.60>	καὶ ἐτροπώθη Ἰώσηφος καὶ Ἀζαρίας. καὶ ἐδιώχθησαν ἕως τῶν ὁρίων τῆς Ἰουδαίας καὶ ἔπεσον ἐν τῇ ἡμἐρᾳ ἐκείνῃ ἐκ τοῦ λαοῦ τοῦ Ἰσραὴλ εἰς δισχιλίους ἄνδρας·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.61>	καὶ ἐγενήθη τροπὴ μεγάλη ἐν τῷ λαῷ, ὅτι οὐκ ἤκουσαν Ἰούδου καὶ τῶν ἀδελφῶν αὐτοῦ, οἰόμενοι ἀνδραγαθῆσαι αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.62>	αὐτοὶ δὲ οὐκ ἦσαν ἐκ τοῦ σπέρματος τῶν ἀνδρῶν ἐκείνων, οἷς ἐδόθη σωτηρία Ἰσραὴλ διὰ χειρὸς αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.63>	καὶ ὁ ἀνήρ Ἰούδας καὶ οἱ ἀδελφοὶ αὐτοῦ ἐδοξάσθησαν σφόδρα ἐναντίον παντὸς Ἰσραὴλ καὶ τῶν ἐθνῶν πάντων, οὗ ἡκούετο τὸ ὄνομα αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.5.64>	καὶ ἐπισυνήγοντο πρὸς αὐτοὺς εὐφημοῦντες.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.65>	Καὶ ἐξῆλθεν Ἰούδας καὶ οἱ ἀδελφοὶ αὐτοῦ, καὶ ἐπολέμουν τοὺς υἱοὺς Ἠσοὺ ἐν τῇ γῇ τῇ πρὸς νότον, καὶ ἐπάταξεν τὴν Χεβρὼν καὶ τὰς θυγατέρας αὐτῆς· καὶ καθεῖλεν τὸ ὀχύρωμα αὐτῆς, καὶ τοὺς πύργους αὐτῆς ἐνεπύρισεν κυκλόθεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.66>	καὶ ἀπῆρεν τοῦ πορευθῆναι εἰς γῆν ἀλλοφύλων, καὶ διεπορεύετο τὴν Σαμαρίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.67>	ἐν τῇ ἡμέρᾳ ἐκείνῃ ἔπεσαν ἱερεῖς πολέμῳ βουλομένου αὐτοῦ ἀνδραγαθῆσαι, ἐν τῷ αὐτὸν ἐξελθεῖν εἰς τὸν πόλεμον ἀβουλεύτως.
<septuaginta.machabaeorum_i urn:cts:greekLit:tlg0527.tlg023.1st1K-grc1.5.68>	καὶ ἐξέκλινεν Ἰούδας εἰς Ἄζωτον γῆν ἀλλοφύλων, καὶ καθεῖλεν τοὺς βωμοὺς αὐτῶν, καὶ τὰ γλυπτὰ τῶν θεῶν αὐτῶν κοτέκαυσεν, καὶ ἐσκύλευσεν τὰ σκῦλα τῶν πόλεων, καὶ ἐπέστρεψεν εἰς τὴν Ἰουδαίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.1>	Καὶ ὁ βασιλεὺς Ἀντίοχος διεπορεύετο τὰς ἐπάνω χώρας, καὶ ἤκουσεν ὅτι ἐστὶν ἐν Ἐλύμοις ἐν τῇ Περσίδι πόλις ἔνδοξος πλούτῳ, ἀργυρίῳ, καὶ χρυσίῳ·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.2>	καὶ τὸ ἱερὸν τὸ ἐν αὐτῇ πλούσιον σφόδρα, καὶ ἐκεῖ καλύμματα χρυσᾶ, καὶ θώρακες καὶ ὅπλα, ἃ κατέλειπεν ἐκεῖ Ἀλέξανδρος ὁ τοῦ Φιλίππου ὁ βασιλεὺς ὁ Μακεδών, ὃς ἐβασίλευσεν τοῖς Ἕλλησι πρῶτος.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.3>	καὶ ἦλθεν καὶ ἐζήτει καταλαβεῖν τὴν πόλιν καὶ προνομεῦσαι αὐτήν, καὶ οὐκ ἠδυνάσθη, ὅτι ἐγνώσθη ὁ λόγος τοῖς ἐκ τῆς πόλεως.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.4>	καὶ ἀνέστησαν αὐτῷ εἰς πόλεμον, καὶ ἔφυγεν καὶ ἀπῆλθεν ἐκεῖθεν μετὰ λύπης μεγάλης ἀποστρέψαι εἰς Βαβυλῶνα.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.5>	καὶ ἦλθεν ἀπαγγέλλων τις αὐτῷ εἰς τὴν Περσίδα, ὅτι τετρόπωνται αἱ παρεμβολαὶ αἱ πορευθεῖσαι εἰς γῆν Ἰούδα·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.6>	καὶ ἐπορεύθη Λυσίας δυνάμει ἰσχυρᾷ ἐν πρώτοις καὶ ἀνετράπη ἀπὸ προσώπου αὐτῶν, καὶ ἐπίσχυσαν ὅπλοις οἷς ἔλαβον ἀπὸ τῶν παρεμβολῶν ὧν ἐξέκοψαν·.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.7>	καὶ καθεῖλαν τὸ βδέλυγμα ᾠκοδόμησεν ἐπὶ τὸ θυσιαστήριον τὸ ἐν Ἰερουσαλήμ, καὶ τὸ ἁγίασμ καθὼς τὸ πρότερον ἐκύκλωσαν τείχεσιν ὑψηλοῖς, καὶ τὴν Βεθσουρὰ πόλιν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.8>	καὶ ἐγένετο ὡς ἤκουσεν ὁ βασιλεὺς τοὺς λόγους τούτους, ἐθαμβήθη καὶ ἐσαλεύθη σφόδρα· καὶ ἔπεσεν ἐπὶ τὴν κοίτην. καὶ ἐνέπεσεν εἰς ἀρρωστίαν ἀπὸ τῆς λύπης, ὅτι οὐκ ἐγένετο αὐτῷ καθὼς ἐνεθυμεῖτο.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.9>	καὶ ἦν ἐκεῖ ἡμέρας πλείους, ὅτι ἀνεκαινίσθη ἐπʼ αὐτὸν λύπη μεγάλη, καὶ ἐλογίσατο ὅτι ἀποθνήσκει.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.10>	καὶ ἐκάλεσεν πάντας τοὺς φίλους αὐτοῦ, καὶ εἶπεν πρὸς αὐτοὺς Ἀφίσταται ἀπὸ τῶν ὀφθαλμῶν μου ὁ ὕπνος, καὶ συνπέπτωκα τῇ καρδίᾳ ἀπὸ τῆς μερίμνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.11>	καὶ εἶπα τῇ καρδίᾳ Ἕως τίνος θλίψεως ἦλθον καὶ κλύδωνος μεγάλου, ἐν ᾧ νῦν εἰμι ; ὅτι χρηστὸς καὶ ἀγαπώμενος ἤμην ἐν τῇ ἐξουσίᾳ μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.12>	νῦν δέ μνήσκομαι τῶν κακῶν ὧν ἐποίησα ἐν Ἰερουσαλήμ· καὶ ἔλαβον πάντα τὰ σκεύη τὰ ἀργυρᾶ καὶ τὰ χρυσᾶ τὰ ἐν αὐτῇ, καὶ ἐξαπέστειλα τοῦ ἐξᾶραι τοὺς κατοικοῦντας Ἰούδα διὰ κενῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.13>	ἔγνων ὅτι χάριν τούτων εὗρόν με τὰ κακὰ ταῦτα καὶ ἰδοὺ ἀπόλλυμαι λύπῃ μεγάλῃ ἐν γῇ ἀλλοτρίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.14>	καὶ ἐκάλεσεν Φίλιππον ἕνα τῶν φίλων αὐτοῦ, καὶ κατέστησεν αὐτὸν ἐπὶ πάσης τῆς βασιλείας αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.15>	καὶ ἔδωκεν αὐτῷ τὸ διάδημα καὶ τὴν στολὴν αὐτοῦ καὶ τὸν δακτύλιον, τοῦ ἀγαγεῖν Ἀντίοχον τὸν υἱὸν αὐτοῦ καὶ ἐκθρέψαι αὐτὸν τοῦ βασιλεύειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.16>	καὶ ἀπέθανεν ἐκεῖ Ἀντίοχος ὁ βασιλεύς, ἔτους ἐνάτου καὶ τεσσερακοστοῦ καὶ ἑκατοστοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.17>	καὶ ἐπέγνω Λυσίας ὅτι τέθνηκεν ὁ βασιλεύς, καὶ κατέστησεν βασιλεύειν Ἀντίοχον τὸν υἱὸν αὐτοῦ ἀντʼ αὐτοῦ ὃν ἐξέθρεψεν νεώτερον, καὶ ἐκάλεσεν τὸ ὄνομα αὐτοῦ, Εὐπάτωρ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.18>	Καὶ οἱ ἐκ τῆς ἄκρας ἦσαν συγκλείοντες τὸν Ἰσραὴλ κύκλῳ τῶν ἁγίων, καὶ ζητοῦντες κακὰ δι᾿ ὅλου καὶ στήρισμα τοῖς ἔθνεσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.19>	καὶ ἐλογίσατο Ἰούδας ἐξᾶραι αὐτούς· καὶ ἐξεκκλησίασεν πάντα τὸν λαὸν τοῦ περικαθίσαι ἐπʼ αὐτοὺς
<septuaginta.machabaeorum_i urn:cts:greekLit:tlg0527.tlg023.1st1K-grc1.6.20>	ἔτους πεντηκοστοῦ καὶ ἑκατοστοῦ· καὶ ἐποίησεν ἐπʼ αὐτοὺς βελοστασίας καὶ μηχανάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.21>	καὶ ἐξῆλθον ἐξ αὐτοῦ ἐκ τοῦ συνκλεισμοῦ, καὶ ἐκολλήθησαν αὐτοῖς τινὲς τῶν ἀσεβῶν ἐξ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.22>	καὶ ἐπορεύθησαν πρὸς τὸν βασιλέα καὶ εἶπαν Ἕως πότε οὐ ποιήσεις κρίσιν, καὶ ἐκδικήσεις τοὺς ἀδελφοὺς ἡμῶν ;
<septuaginta.machabaeorum_i urn:cts:greekLit:tlg0527.tlg023.1st1K-grc1.6.23>	ἡμεῖς εὐδοκοῦμεν δουλεύειν τῷ πατρί σου, καὶ πορεύεσθαι τοῖς ὑπʼ αὐτοῦ λεγομένοις, καὶ κατακολουθεῖν τοῖς προστάγμασιν αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.24>	ὅτι οἱ τοῦ λαοῦ ἡμῶν χάριν τούτου ἠλλοτριοῦντο ἀφʼ ἡμῶν· πλὴν ὅσοι εὑρίσκοντο ἀφʼ ἡμῶν ἐθανατοῦντο, καὶ αἱ κληρονομίαι ἡμῶν διηρπάζοντο.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.25>	καὶ οὐκ ἐφʼ ἡμᾶς μόνον ἐξέτειναν χεῖρα, ἀλλὰ καὶ ἐπὶ πάντα τὰ ὅρια αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.26>	καὶ ἰδοὺ παρεμβεβλήκασι σήμερον ἐπὶ τὴν ἄκραν ἐν Ἰερουσαλήμ, τοῦ καταλαβέσθαι αὐτὴν καὶ τὸ ἁγίασμα, καὶ τὴν Βεθσούραν ὀχύρωσαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.27>	καὶ ἐὰν μὴ προκαταλάβῃ αὐτοὺς διὰ τάχους, μείζονα τούτων ποιήσουσιν, καὶ οὐ δυνήσει τοῦ κατασχεῖν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.28>	Καὶ ὠργίσθη ὁ βασιλεύς, ὅτε ἤκουσεν· καὶ συνήγαγεν πάντας τοὺς φίλους αὐτοῦ, ἄρχοντας δυνάμεως αὐτοῦ, καὶ τοὺς ἐπὶ τῶν ἡνιῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.29>	καὶ ἀπὸ βασιλέων ἑτέρων καὶ ἀπὸ νήσων θαλασσῶν ἦλθον πρὸς αὐτὸν δυνάμεις μισθωταί.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.30>	καὶ ἦν ὁ ἀριθμὸς τῶν δυνάμεων αὐτοῦ ἑκατὸν χιλιάδες πεζῶν, καὶ εἴκοσι χιλιάδες τῶν ἵππων, καὶ ἐλέφαντες δύο καὶ τριάκοντα εἰδότες πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.31>	καὶ ἤλθοσᾳν διὰ τῆς Ἰδουμαίας, καὶ παρενεβάλοσαν ἐπὶ Βεθσουρά, καὶ ἐπολέμησαν ἐπὶ ἡμέρας πολλάς, καὶ ἐποίησαν μηχανάς· καὶ ἐξῆλθαν καὶ ἐνεπύρισαν αὐτοὺς ἐν πυρί, καὶ ἐπολέμησαν ἀνδρωδῶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.32>	καὶ ἀπῆρεν Ἰούδας ἀπὸ τῆς ἄκρας. καὶ παρενέβαλεν εἰς Βεθζαχαριά, ἀπέναντι τῆς παρεμβολῆς τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.33>	καὶ ὤρθρισεν ὁ βασιλεὺς τὸ πρωί, καὶ ἀπῆρεν τὴν παρεμβολὴν ἐν ὁρμήματι αὐτῆς κατὰ τὴν ὁδὸν Βεθζαχαριά, καὶ διεσκευάσθησαν αἱ δυνάμεις εἰς τὸν πόλεμον, καὶ ἐσάλπισαν ταῖς σάλπιγξιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.34>	καὶ τοῖς ἐλέφανσιν ἔδειξαν αἷμα σταφυλῆς καὶ μόρων, τοῦ παραστῆσαι αὐτοὺς εἰς τὸν πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.35>	καὶ διεῖλον τὰ θηρία εἰς τὰς φάραγγας. καὶ παρέστησαν ἐφʼ ἑκάστῳ ἐλέφαντι χιλίους ἄνδρας τεθωρακισμένους ἐν ἁλυσιδαωτοῖς, καὶ περικεφαλαῖαι χαλκαῖ ἐπὶ τῶν κεφαλῶν αὐτῶν, καὶ πεντακοσία ἵππος διατεταγμένη ἑκάστῳ θηρίῳ ἐκλελεγμένη.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.36>	οὗτοι πρὸ καιροῦ, οὗ ἂν ᾖ τὸ θηρίον, ἦσαν· καὶ οὗ ἂν ἐπορεύετο, ἐπορεύοντο ἅμα, οὐκ ἀφίσταντο ἐπʼ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.37>	καὶ πύργοι ξύλινοι ἐπʼ αὐτοὺς ὀχυροὶ σκεπαζόμενοι, ἐφʼ ἑκάστου θηρίου, ἐζωσμένοι ἐπʼ αὐτοὺς μηχαναῖς· καὶ ἐφʼ ἑκάστου ἄνδρες δύο καὶ τριάκοντα οἱ πολεμοῦντες ἐπʼ αὐτούς, καὶ ὁ Ἰνδὸς αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.38>	καὶ τὴν ἐπίλοιπον ἵππον ἔνθεν καὶ ἔνθεν ἔστησεν ἐπὶ τὰ δύο μέρη τῆς παρεμβολῆς, κατασείοντες καὶ καταφρασσόμενοι ἐν ταῖς φάλαγξιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.39>	ὡς δὲ ἔστιλβεν ὁ ἥλιος ἐπὶ τὰς χρυσᾶς ἀσπίδας, ἔστιλβεν τὰ ὄρη ἀπʼ αὐτῶν, καὶ κατηύγαζεν ὡς λαμπάδες πυρός.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.40>	καὶ ἐξετάθη μέρος τι τῆς παρεμβολῆς τοῦ βασιλέως ἐπὶ τὰ ὑψηλὰ ὄρη, καί τινες ἐπὶ τὰ ταπεινά· καὶ ἤρχοντο ἀσφαλῶς καὶ τεταγμένως.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.41>	καὶ ἐσαλεύοντο πάντες οἱ ἀκούοντες φωνῆς πλήθους αὐτῶν καὶ ὁδοιπσορίας τοῦ πλήθους καὶ συνκρουσμοὺς τῶν ὅπλων· ἦν γὰρ ἡ παρεμβολὴ μεγάλη σφόδρα καὶ ἰσχυρά.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.42>	καὶ ἤγγισεν Ἰούδας καὶ ἡ παρεμβολὴ αὐτοῦ εἰς παράταξιν, καὶ ἔπεσαν ἀπὸ τῆς παρεμβολῆς τοῦ βασιλέως ἑξακόσιοι ἄνδρες.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.43>	καὶ εἶδεν Ἐλεαζὰρ ὁ Σαυαρὰν ἓν τῶν θηρίων τεθωρακισμένον θώραξιν βασιλικοῖς, καὶ ἦν ὑπεράγον πάντα τὰ θηρία, καὶ ὤφθη ὅτι ἐν αὐτῷ ἐστιν ὁ βασιλεύς.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.44>	καὶ ἔδωκεν ἑαυτὸν τοῦ σῶσαι τὸν λαὸν αὐτοῦ, καὶ περιποιῆσαι αὐτῷ ὄνομα αἰώνιον.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.45>	καὶ ἐπέδραμεν αὐτῷ θράσει εἰς μέσον τῆς φάλαγγος, καὶ ἐθανάτου δεξιὰ καὶ εὐώνυμα, καὶ ἐσχίζοντο ἀπʼ αὐτοῦ ἔνθα καὶ ἔνθα.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.46>	καὶ εἰσέδυ ὑπὸ τὸν ἐλέφαντα, καὶ ὑπέθηκεν αὐτῷ καὶ ἀνεῖλεν αὐτόν· καὶ ἔπεσεν ἐπὶ τὴν γῆν ἐπάνω αὐτοῦ, καὶ ἀπέθανεν ἐκεῖ
<septuaginta.machabaeorum_i urn:cts:greekLit:tlg0527.tlg023.1st1K-grc1.6.47>	καὶ εἶδον τὴν ἰσχὺν τῆς βασιλείας καὶ τὰ ὁρμήματα τῶν δυνάμεων, καὶ ἐξέκλιναν ἀπʼ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.48>	Καὶ ἐκ τῆς παρεμβολῆς τοῦ βασιλέως ἀνέβεννον εἰς συνάντησιν αὐτῶν εἰς Ἰερουσαλήμ, καὶ παρενέβαλεν ὁ βασιλεὺς εἰς τὴν Ἰουδαίαν καὶ εἰς τὸ ὄρος Σιών.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.49>	καὶ ἐποίησεν μετὰ τῶν ἐκ Βεθσούρων· καὶ ἐξῆλθεν ἐκ τῆς πόλεως, ὅτι οὐκ ἦν αὐτοῖς ἐκεῖ διατροφὴ τοῦ συνκεκλεῖσθαι ἐν αὐτῇ, ὅτι σάββατον ἦν τῇ γῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.50>	καὶ κατελάβετο ὁ βασιλεὺς τὴν Βεθσούραν, καὶ ἐπέταξεν ἐκεῖ φρουρὰν τηρεῖν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.51>	καὶ παρενέβαλεν ἐπὶ τὸ ἁγίασμα ἡμέρας πολλάς, καὶ ἔστησεν ἐκεῖ βελοστάσεις καὶ μηχανὰς καὶ πυροβόλα καὶ λιθοβόλα καὶ σκορπίδια εἰς τὸ βάλλεσθαι βέλη καὶ σφενδόνας.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.52>	καὶ ἐποίησαν καὶ αὐτοὶ μηχανὰς πρὸς τὰς μηχανὰς αὐτῶν, καὶ ἐπολέμησαν ἡμέρας πολλάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.53>	βρώματα δὲ οὐκ ἦν ἐν τοῖς ἁγίοις, διὰ τὸ ἕβδομον ἔτος εἶναι, καὶ οἱ ἀνασωζόμενοι εἰς τὴν Ἰουδαίαν ἀπὸ τῶν ἐθνῶν κατέφαγον τὸ ὑπόλιμμα τῆς παραθέσεως·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.54>	καὶ ὑπελείφθησαν ἐν τοῖς ἁγίοις ἄνδρες ὀλίγοι, ὅτι κατεκράτησεν αὐτῶν ὁ λιμός· καὶ ἐσκορπίσθησαν ἕκαστος εἰς τὸν τόπον αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.55>	Καὶ ἤκουσεν Λυσίας ὅτι Φίλιππος, ὃν κατέστησεν ὁ βασιλεὺς Ἀντίοχος ἔτι ζῶντος αὐτοῦ ἐκθρέψαι Ἀντίοχον τὸν υἱὸν αὐτοῦ εἰς τὸ βασιλεῦσαι αὐτόν,
<septuaginta.machabaeorum_i urn:cts:greekLit:tlg0527.tlg023.1st1K-grc1.6.56>	ἀπέστρεψεν ἀπὸ τῆς Περσίδος καὶ Μηδίας, καὶ αἱ δυνάμεις αἱ πορευθεῖσαι τοῦ βασιλέως μετʼ αὐτοῦ, καὶ ὅτι ζητεῖ παραλαβεῖν τὰ τῶν πραγμάτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.57>	καὶ κατέσπευδον καὶ ἐπενύσσοντο τοῦ ἀπελθεῖν· καὶ εἶπεν πρὸς τὸν βασιλέα καὶ τοὺς ἡγεμόνας τῆς δυνάμεως καὶ τοὺς ἄνδρας Ἐκλείπομεν καθʼ ἡμέραν, καὶ ἡ τροφὴ ἡμῖν ὀλίγη, καὶ ὁ τόπος, οὗ παρεμβάλλομεν, ἐστὶν ὀχυρός, καὶ ἐπίκειται ἡμῖν τὰ τῆς βασιλείας.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.58>	νῦν οὖν δῶμεν δεξιὰν τοῖς ἀνθρώποις τούτοις, καὶ ποιήσωμεν μετʼ αὐτῶν εἰρήνην, καὶ μετὰ παντὸς ἔθνους αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.6.59>	καὶ στήσωμεν αὐτοῖς τοῦ πορεύεσθαι τοῖς νομίμοις αὐτῶν, ὡς τὸ πρότερον· χάριν γὰρ τῶν νομίμων αὐτῶν, ὧν διεσκεδάσαμεν, ὠργίσθησαν καὶ ἐποίησαν ταῦτα πάντα.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.60>	καὶ ἤρεσεν ὁ λόγος ἐναντίον τοῦ βασιλέως καὶ τῶν ἀρχόντων, καὶ ἀπέστειλεν πρὸς αὐτοὺς εἰρηνεῦσαι, καὶ ἐπεδέξαντο.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.61>	καὶ ὤμοσεν αὐτοῖς ὁ βασιλεὺς καὶ οἱ ἄρχοντες ἐπὶ τούτοις· ἐξῆλθεν ἐκ τοῦ ὀχυρώματος,
<septuaginta.machabaeorum_i urn:cts:greekLit:tlg0527.tlg023.1st1K-grc1.6.62>	καὶ εἰσῆλθεν ὁ βασιλεὺς εἰς τὸ ὄρος Σιών, καὶ ἴδεν τὸ ὀχύρωμα τοῦ τόπου· καὶ ἠθέτησεν τὸν ὁρκισμὸν ὃν ὤμοσεν, καὶ ἐνετείλατο καὶ καθεῖλεν τὸ τεῖχος κυκλόθεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.6.63>	καὶ ἀπῆραν κατὰ σπουδὴν καὶ ἀπέστρεψεν εἰς Ἀντιοχίαν, καὶ εὗρεν Φίλιππον κυριεύοντα τῆς πόλεως, καὶ ἐπολέμησεν πρὸς αὐτόν, καὶ κατελάβετο τὴν πόλιν βίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.1>	Ἔτους ἑνὸς καὶ πεντηκοστοῦ ἐξῆλθεν Δημήτριος ὁ τοῦ Σελεύκου ἐκ Ῥώμης, καὶ ἀνέβη σὺν ἀνδράσιν ὀλίγοις εἰς πόλιν παραθαλασσίαν, καὶ ἐβασίλευσεν ἐκεῖ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.2>	καὶ ἐγένετο ὡς εἰσεπορεύετο εἰς οἶκον βασιλείας πατέρων αὐτοῦ, συνέλαβον αἱ δυνάμεις τὸν Ἀντίοχον καὶ τὸν Λυσίαν ἀγαγεῖν αὐτοὺς αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.3>	καὶ ἐγνώσθη αὐτῷ τὸ πρᾶγμα καὶ εἰπεν Μή μοι δείξητε τὰ πρόσαωπα αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.4>	καὶ ἀπέκτειναν αὐτοὺς αἱ δυνάμεις, καὶ ἐκάθισεν Δημήτριος ἐπὶ θρόνου βασιλείας αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.5>	καὶ ἦλθον πρὸς αὐτὸν πάντες ἄνδρες ἄνομοι καὶ ἀσεβεῖς ἐξ Ἰσραήλ, καὶ Ἄλκιμος ἡγεῖται αὐτῶν βουλόμενος ἱερατεύειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.6>	καὶ κατηγόρησαν τοῦ λαοῦ πρὸς τὸν βασιλέα, λέγοντες Ἀπώλεσεν Ἰούδας καὶ οἱ ἀδελφοὶ αὐτοῦ πάντας τοὺς φίλους σου, καὶ ἡμᾶς ἐσκόρπισεν ἀπὸ τῆς γῆς ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.7>	νῦν οὖν ἀπόστειλον ἄνδρα ᾧ πιστεύεις, καὶ πορευθεὶς ἰδέτω τὴν ἐξολέθρευσιν ἅπασαν ἣν ἐποίησεν ἡμῖν καὶ τῇ χώρᾳ τοῦ βασιλέως, καὶ ἐκολάσατο αὐτοὺς καὶ πάντας τοὺς ἐπιβοηθοῦντας αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.8>	Καὶ ἐπέλεξεν ὁ βασιλεὺς τὸν Βακχίδην τῶν φίλων τοῦ βασιλέως κυριεύοντα ἐν τῷ πέραν τοῦ ποταμοῦ καὶ μέγαν ἐν τῇ βασιλείᾳ καὶ πιστὸν τῷ βασιλεῖ·
<septuaginta.machabaeorum_i urn:cts:greekLit:tlg0527.tlg023.1st1K-grc1.7.9>	καὶ ἀπέστειλεν αὐτὸν καὶ Ἄλκιμον τὸν ἀσεβῆ, καὶ ἔστησαν αὐτῷ τὴν ἱερωσύνην, καὶ ἐνετείλατο αὐτῷ ποιῆσαι τὴν ἐκδίκησιν ἐν τοῖς υἱοῖς Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.10>	καὶ ἀπῆλθεν καὶ ἦλθεν μετὰ δυνάμεως πολλῆς εἰς γῆν Ἰούδα· καὶ ἀπέστειλεν ἀγγέλους πρὸς Ἰούδαν καὶ πρὸς τοὺς ἀδελφοὺς αὐτοῦ λόγοις εἰρηνικοῖς μετὰ δόλου.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.11>	καὶ οὐ προσεῖχον τοῖς λόγοις αὐτῶν· ἴδον γὰρ ὅτι ἦλθον μετὰ δυνάμεως πολλῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.12>	καὶ ἐπισυνήχθησαν πρὸς Ἄλκιμον καὶ Βακχίδην συναγωγὴ γραμματέων, ἐκζητῆσαι δίκαια.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.13>	καὶ πρῶτοι οἱ Ἁσιδαῖοι ἦσαν ἐν υἱοῖς Ἰσραήλ, καὶ ἐπεζήτουν παρʼ αὐτῶν εἰρήνην·
<septuaginta.machabaeorum_i urn:cts:greekLit:tlg0527.tlg023.1st1K-grc1.7.14>	εἶπαν γάρ Ἄνθρωπος ἱερεὺς ἐκ τοῦ σπέρματος Ἀαρὼν ἦλθεν ἐν ταῖς δυνάμεσιν, καὶ οὐκ ἀδικήσει ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.15>	καὶ ἐλάλησεν μετʼ αὐτῶν εἰρηνικοὺς λόγους, καὶ ὤμοσεν αὐτοῖς λέγων Οὐκ ἐκζητήσομεν ὑμῖν κακόν, καὶ τοῖς φίλοις ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.16>	καὶ ἐνεπίστευσαν αὐτῷ, καὶ συνέλαβεν ἐξ αὐτῶν ἑξήκοντα ἄνδρας, καὶ ἀπέκτεινεν αὐτοὺς ἐν ἡμέρᾳ μιᾷ κατὰ τοὺς λόγους οὓς ἔγραψεν
<septuaginta.machabaeorum_i urn:cts:greekLit:tlg0527.tlg023.1st1K-grc1.7.17>	¹⁷Σάρκας ὁσίων σου καὶ αἵματα αὐτῶν ἐξέχεαν κύκλῳ Ἰερουσαλήμ, καὶ οὐκ ἦν αὐτοῖς ὁ θάπτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.18>	Καὶ ἐπέπεσεν αὐτῶν ὁ φόβος καὶ ὁ τρόμος εἰς πάντα τὸν λαόν, ὅτι εἶπαν Οὐκ ἔστιν ἐν αὐτοῖς ἀλήθεια καὶ κρίσις· παρέβησαν γὰρ τὴν στάσιν καὶ τὸν ὅρκον ὃν ὤμοσαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.19>	καὶ ἀπῆρεν Βακχίδης ἀπὸ Ἰερουσαλήμ, καὶ παρενέβαλεν ἐν Βηζέθ, καὶ ἀπέστειλεν καὶ συνέλαβεν πολλοὺς ἀπὸ τῶν μετʼ αὐτοῦ αὐτομολησάντων ἀνδρῶν καί τινας τοῦ λαοῦ, καὶ ἔθυσεν αὐτοὺς εἰς τὸ φρέαρ τὸ μέγα.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.20>	καὶ κατέστησεν τὴν χώραν τῷ Ἀλκίμῳ, καὶ ἀφῆκεν μετʼ αὐτοῦ δύναμιν τοῦ βοηθεῖν αὐτῷ· καὶ ἀπῆλθεν Βακχίδης πρὸς τὸν βασιλέα.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.21>	καὶ ἠγωνίσατο Ἄλκιμος περὶ τῆς ἀρχιερωσύνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.22>	καὶ συνήχθησαν πρὸς αὐτὸν πάντες οἱ ταράσσοντες τὸν λαὸν αὐτῶν, καὶ κατεκράτησαν γῆν Ἰούδα, καὶ ἐποίησαν πληγὴν μεγάλην ἐν Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.23>	καὶ ἴδεν Ἰούδας πᾶσαν τὴν κακίαν ἣν ἐποίησεν Ἄλκιμος καὶ οἱ μετʼ αὐτοῦ ἐν υἱοῖς Ἰσραὴλ ὑπὲρ τὰ ἔθνη·
<septuaginta.machabaeorum_i urn:cts:greekLit:tlg0527.tlg023.1st1K-grc1.7.24>	καὶ ἐξῆλθεν εἰς πάντα τὰ ὅρια τῆς Ἰουδαίας καὶ κυκλόθεν, καὶ ἐποίησεν ἐκδίκησιν ἐν τοῖς ἀνδράσιν καὶ τοῖς αὐτομολήσασιν, καὶ ἀνεστάλησαν τοῦ πορευθῆναι εἰς χώραν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.25>	ὡς δὲ ἴδεν Ἅλκιμος ὅτι ἐνίσχυσεν Ἰούδας καὶ οἱ μετʼ αὐτοῦ, καὶ ἔγνω ὅτι δύναται ὑποστῆναι αὐτούς, καὶ ἐπέστρεψεν πρὸς τὸν βασιλέα καὶ κατηγόρησεν αὐτῶν πονηρά.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.26>	Καὶ ἀπέστειλεν ὁ βασιλεὺς Νικάνορα ἕνα τῶν ἀρχόντων αὐτοῦ τῶν ἐνδόξων, καὶ μισοῦντα καὶ ἐχθραίνοντα τῷ Ἰσραήλ, καὶ ἐνετείλατο αὐτῷ ἐξᾶραι τὸν λαόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.27>	καὶ ἦλθεν Νικάνωρ εἰς Ἰερουσαλὴμ δυνάμει πολλῇ, καὶ ἀπέστειλεν πρὸς Ἰούδαν καὶ τοὺς ἀδελφοὺς αὐτοῦ μετὰ δόλου λόγοις εἰρηνικοῖς λέγων
<septuaginta.machabaeorum_i urn:cts:greekLit:tlg0527.tlg023.1st1K-grc1.7.28>	Μὴ ἔστω μάχη ἀνὰ μέσον ἐμοῦ καὶ ὑμῶν· ἥξω ἐν ἀνδράσιν ὀλίγοις, ἵνα ἴδω ὑμῶν τὰ πρόσωπα μετʼ εἰρήνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.29>	καὶ ἦλθεν πρὸς Ἰούδαν, καὶ ἠσπάσαντο ἀλλήλους εἰρηνικῶς· καὶ οἱ πολέμιοι ἦσαν ἕτοιμοι ἐξαρπάσαι τὸν Ἰούδαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.30>	καὶ ἐγνώσθη ὁ λόγος τῷ Ἰούδᾳ, ὅτι μετὰ δόλου ἦλθεν ἐπʼ αὐτόν· καὶ ἐπτοήθη ἀπʼ αὐτοῦ, καὶ οὐκ ἠβουλήθη ἔτι ἰδεῖν τὸ πρόσωπον αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.31>	καὶ ἔγνω Νικάνωρ ὅτι ἀπεκαλύφθη ἡ βουλὴ αὐτοῦ, καὶ ἐξῆλθεν εἰς συνάντησιν τῷ Ἰούδα κατὰ Χαρφαρσαραμά.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.32>	καὶ ἔπεσαν τῶν παρὰ Νικάνορος ὡς πεντακισχίλιοι ἄνδρες, καὶ ἔφυγον εἰς τὴν πόλιν Δαυείδ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.33>	Καὶ μετὰ τοὺς λόγους τούτους ἀνέβη Νικάνωρ εἰς τὸ ὄρος Σιών· καὶ ἐξῆλθαν ἀπὸ τῶν ἱερέων ἐκ τῶν ἁγίων καὶ ἀπὸ τῶν πρεσβυτέρων τοῦ λαοῦ ἀσπάσασθαι αὐτὸν εἰρηνικῶς, καὶ δεῖξαι αὐτῷ τὴν ὁλοκαύτωσιν τὴν προσφερομένην ὑπὲρ τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.34>	καὶ ἐμυκτήρισεν αὐτούς, καὶ κατεγέλασεν αὐτῶν καὶ ἐμίανεν αὐτούς, καὶ ἐλάλησεν ὑπερηφάνως.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.35>	καὶ ὤμοσεν μετὰ θυμοῦ λέγων Ἐὰν μὴ παραδοθῇ Ἰούδας καὶ ἡ παρεμβολὴ αὐτοῦ τὸ νῦν εἰς χεῖράς μου, καὶ ἔσται ἐὰν ἐπιστρέψω ἐν εἰρήνῃ, ἐνπυριῶ τὸν οἶκον τοῦτον. καὶ ἐξῆλθεν μετὰ θυμοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.36>	καὶ εἰσῆλθον οἱ ἱερεῖς καὶ ἔστησαν κατὰ πρόσωπον τοῦ θυσιαστηρίου καὶ τοῦ ναοῦ, καὶ ἔκλαυσαν καὶ εἶπαν
<septuaginta.machabaeorum_i urn:cts:greekLit:tlg0527.tlg023.1st1K-grc1.7.37>	Σὺ ἐξελέξω τὸν οἶκον τοῦτον ἐπικληθῆναι τὸ ὄνομά σου ἐπʼ αὐτόν, εἶναι οἶκον προσευχῆς καὶ δεήσεως τῷ λαῷ σου.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.38>	ποίησον ἐκδίκησιν ἐν τῷ ἀνθρώπῳ τούτῳ καὶ ἐν τῇ παρεμβολῇ αὐτοῦ, καὶ πεσάτωσαν ἐν ῥομφαίᾳ· μνήσθητι τῶν δυσφημιῶν αὐτῶν, καὶ μὴ δῷς αὐτοῖς μονὴν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.39>	Καὶ ἐξῆλθεν Νικάνωρ ἐξ Ἰερουσαλὴμ καὶ παρενέβαλον ἐν Βεθώρων, καὶ συνῆντησεν αὐτῷ δύναμις Συρίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.40>	καὶ Ἰούδας παρενέβαλεν ἐν Ἀδασὰ ἐν τρισχιλίοις ἀνδράσιν· καὶ προσηύξατο Ἰούδας καὶ εἶπεν
<septuaginta.machabaeorum_i urn:cts:greekLit:tlg0527.tlg023.1st1K-grc1.7.41>	Οἱ παρὰ τοῦ βασιλέως ὅτε ἐδυσφήμησαν, ἐξῆλθεν ἄγγελός σου καὶ ἐπάταξεν ἐν αὐτοῖς ἑκατὸν ὀγδοήκοντα πέντε χιλιάδας.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.42>	οὕτως σύντριψον τὴν παρεμβολὴν ταύτην ἐνώπιον ἡμῶν σήμερον· καὶ γνώτωσαν οἱ ἐπίλοιποι ὅτι κακῶς ἐλάλησεν ἐπὶ τὰ ἅγιά σου, καὶ κρῖνον αὐτὸν κατὰ τὴν κακίαν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.43>	καὶ συνῆψαν αἱ παρεμβολαὶ εἰς πόλεμον τῇ τρισκαιδεκάτῃ τοῦ μηνὸς Ἄδάρ, καὶ συνετρίβη ἡ παρεμβολὴ Νικάνορος· καὶ ἔπεσεν αὐτὸς πρῶτος ἐν τῷ πολέμῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.44>	ὡς δὲ ἴδεν ἡ παρεμβολὴ αὐτοῦ ὅτι ἔπεσεν Νικάνωρ, ῥίψαντες τὰ ὅπλα αὐτῶν ἔφυγον.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.45>	καὶ κατεδίωκον αὐτοὺς ὁδὸν ἡμέρας μιᾶς ἀπὸ Ἀδασὰ ἕως τοῦ ἐλθεῖν εἰς Γαζηρά, καὶ ἐσάλπισαν ὀπίσω αὐτῶν ταῖς σάλπιγξιν τῶν σημασιῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.46>	καὶ ἐξῆλθον ἐκ πασῶν τῶν κωμῶν τῆς Ἰουδαίας κυκλόθεν, καὶ ὑπερεκέρων αὐτοὺς· καὶ ἀνέστρεφον οὖτοι πρὸς τούτους, καὶ ἔπεσαν πάντες ῥομφαίᾳ, καὶ οὐ κατελείφθη ἐξ αὐτῶν οὐδὲ εἰς.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.47>	καὶ ἔλαβον τὰ σκῦλα καὶ τὴν προνομήν, καὶ τὴν κεφαλὴν Νικάνορος ἀφεῖλαν καὶ τὴν δεξιὰν αὐτοῦ, ἣν ἐξέτεινεν ὑπερηφάνως. καὶ ἤνεγκαν καὶ ἐξέτειναν παρὰ τὴν Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.48>	καὶ ηὐφράνθη ὁ λαὸς σφόδρα, καὶ ἤγαγον τὴν ἡμέραν ἐκείνην ἡμέραν εὐφροσύνης μεγάλην.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.49>	καὶ ἔστησαν τοῦ ἀγαγεῖν κατʼ ἐνιαυτὸν τὴν ἡμέραν ταύτην τῇ τρισκαιδεκάτῃ τοῦ Ἀδάρ.
<septuaginta.machabaeorum_i urn:cts:greekLit:tlg0527.tlg023.1st1K-grc1.7.50>	καὶ ἡσύχασεν ἡ γῆ Ἰούδα ἡμέρας ὀλίγας.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.1>	Καὶ ἤκουσεν Ἰούδας τὸ ὄνομα τῶν Ῥωμαίων, ὅτι εἰσὶν δυνατοὶ ἐν ἰσχύι, καὶ αὐτοὶ εὐδοκοῦσιν ἐν πᾶσιν τοῖς προστεθειμένοις αὐτοῖς, καὶ ὅσοι ἐὰν προστεθῶσιν αὐτοῖς, καὶ ὅσοι ἐὰν προσέλθωσιν αὐτοῖς, ἱστῶσιν αὐτοῖς φιλίαν,
<septuaginta.machabaeorum_i urn:cts:greekLit:tlg0527.tlg023.1st1K-grc1.8.2>	καὶ ὅτι εἰσὶν δυνατοὶ ἰσχύι· καὶ διηγήσαντο αὐτῷ τοὺς πολέμοις αὐτῶν καὶ τὰς ἀνδραγαθίας ἃς ποιοῦσιν ἐν τοῖς Γαλάταις, καὶ ὅτι κατεκράτησαν αὐτῶν, καὶ ἤγαγον αὐτοὺς ὑπὸ φόρον·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.3>	καὶ ὅσα ἐποίησαν ἐν χώρᾳ Σπανίας, τοῦ κατακρατῆσαι τῶν μετάλλων τοῦ ἀργυρίου καὶ τοῦ χρυσίου τοῦ ἐκεῖ,
<septuaginta.machabaeorum_i urn:cts:greekLit:tlg0527.tlg023.1st1K-grc1.8.4>	καὶ κατεκράτησαν τοῦ τόπου παντὸς τῇ βουλῇ αὐτῶν καὶ τῇ μακροθυμίᾳ—καὶ ὁ τόπος ἦν μακρὰν ἀπέχων ἀπʼ αὐτῶν σφόδρα—καὶ τῶν βασιλέων τῶν ἐπελθόντων ἐπʼ αὐτοὺς ἀπʼ ἄκρου τῆς γῆς, ἕως συνέτριψαν αὐτοὺς καὶ ἐπάταξαν ἐν αὐτοῖς πληγὴν μεγάλην, καὶ οἱ ἐπίλοιποι διδόασιν αὐτοῖς φόρον κατʼ ἐνιαυτόν·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.5>	καὶ τὸν Φίλιππον καὶ τὸν Περσέα Κιτιέων βασιλέα καὶ τοὺς ἐπηρμένους ἐπʼ αὐτούς, συνέτριψαν αὐτοὺς πολέμῳ καὶ κατεκράτησαν αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.6>	καὶ Ἀντίοχον τὸν μέγαν βασιλέα τῆς Ἀσίας τὸν πορευθέντα ἐπʼ αὐτοὺς εἰς πόλεμον ἔχοντα ἑκατὸν εἴκοσι ἐλέφαντας καὶ ἵππον καὶ ἅρματα καὶ δύναμιν πολλὴν σφόδρα, καὶ συνετρίβη ἀπʼ αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.7>	καὶ ἔλαβον αὐτὸν ζῶντα, καὶ ἔστησαν αὐτοῖς διδόναι αὐτόν τε καὶ τοὺς βασιλεύοντας μετʼ αὐτὸν φόρον μέγαν. καὶ διδόναι ὅμηρα καὶ διαστολήν,
<septuaginta.machabaeorum_i urn:cts:greekLit:tlg0527.tlg023.1st1K-grc1.8.8>	καὶ χώραν τὴν Ἰνδικὴν καὶ Μηδίαν καὶ Λυδίαν, καὶ ἀπὸ τῶν καλλίστων χωρῶν αὐτῶν, καὶ λαβόντες αὐτὰς παρʼ αὐτοῦ ἔδωκαν αὐτὰς Εύμενεῖ τῷ βασιλεῖ·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.9>	καὶ ὅτι οἱ ἐκ τῆς Ἑλλάδος ἐβουλεύσαντο ἐλθεῖν καὶ ἐξᾶραι αὐτούς,
<septuaginta.machabaeorum_i urn:cts:greekLit:tlg0527.tlg023.1st1K-grc1.8.10>	καὶ ἐγνώσθη ὁ λόγος αὐτοῖς, καὶ ἀπέστειλαν ἐπʼ αὐτοὺς στρατηγὸν ἕνα, καὶ ἐπολέμησαν πρὸς αὐτούς, καὶ ἔπεσαν ἐξ αὐτῶν τραυματίαι πολλοί, καὶ ᾐχμαλώτισαν τὰς γυναῖκας αὐτῶν καὶ τὰ τέκνα αὐτῶν, καὶ ἐπρονόμενσαν αὐτούς, καὶ κατεκράτησαν τῆς γῆς αὐτῶν, καὶ καθεῖλον τὰ ἀχυρώματα αὐτῶν, καὶ ἐπρονόμευσαν αὐτούς καὶ κατεδουλώσαντο αὐτοὺς ἕως τῆς ἡμέρας ταύτης.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.11>	καὶ τὰς ἐπιλοίπους βασιλείας, καὶ τὰς νήσους, ὅσοι ποτὲ ἀνέστησαν αὐτοῖς, κατεφθειραν καὶ ἐδούλωσαν αὐτοῖς·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.12>	μετὰ δέ τῶν φίλων αὐτῶν καὶ τῶν ἐπαναπαυομένων αὐτοῖς συνετήρησαν αὐτοῖς φιλίαν, καὶ κατεκράτησαν τῶν βασιλειῶν τῶν ἐγγὺς καὶ τῶν μακράν· καὶ ὅσοι ἤκουσαν τὸ ὄνομα αὐτῶν ἐφοβοῦντο ἀπʼ αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.13>	οἷς δʼ ἂν βούλωνται βοηθεῖν καὶ βασιλεύειν, βασιλεύσουσιν· οὓς δ᾿ ἃν βούλωνται, μεθιστῶσιν, καὶ ὑψώθησαν σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.14>	καὶ ἐν ἅποσιν τούτοις οὐκ ἐπέθεντο οὐδεὶς αὐτῶν διάδημα, καὶ οὐ περιεβάλοντο πορφύραν, ὥστε ἁδρυνθῆναι ἐν αὐτῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.15>	καὶ βουλευτήριον ἐποίησαν ἑαυτοῖς, καὶ καθʼ ἡμέραν ἐβουλεύοντο τριακόσιοι καὶ εἴκοσι, βουλευόμενοι διὰ παντὸς περὶ τοῦ πλήθους, τοῦ εὐκοσμεῖν ἑαυτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.16>	καὶ πιστεύουσιν ἑνὶ ἀνθρώπῳ ἄρχειν αὐτῶν κατʼ ἐνιαυτὸν καὶ κυριεύειν πάσης τῆς γῆς αὐτῶν, καὶ πάντες ἀκούουσιν τοῦ ἑνός, καὶ οὐκ ἔστιν φθόνος οὔτε ζῆλος ἐν αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.17>	Καὶ ἐπέλεξεν Ἰούδας τὸν Εὐπόλεμον υἱὸν Ἰωάννου τοῦ Ἁκχὼς καὶ Ἰάσονα υἱὸν Ἐλεαζάρου, καὶ ἀπέστειλεν αὐτοὺς εἰς Ῥώμην, στῆσαι αὐτοῖς φιλίαν καὶ συμμαχίαν,
<septuaginta.machabaeorum_i urn:cts:greekLit:tlg0527.tlg023.1st1K-grc1.8.18>	καὶ τοῦ ἆραι τὸν ζυγὸν αὐτῶν, ὅτι ἴδον τὴν βασιλείαν τῶν Ἐλλήνων καταδουλουμένους τὸν Ἰσραὴλ δουλίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.19>	καὶ ἐπορεύθησαν εἰς Ῥώμην, καὶ ἡ ὁδὸς πολλὴ σφόδρα· καὶ εἰσῆλθον εἰς τὸ βουλευτήριον, καὶ ἀπεκρίθησαν
<septuaginta.machabaeorum_i urn:cts:greekLit:tlg0527.tlg023.1st1K-grc1.8.20>	Ἰούδας ὁ καὶ Μακκαβαῖος καὶ οἱ ἀδελφοὶ αὐτοῦ καὶ τὸ πλῆθος τῶν Ἰουδαίων απέστειλαν ἡμᾶς πρὸς ὑμᾶς, στῆσαι μεθʼ ὑμῶν συμμαχίαν καὶ εἰρήνην, καὶ γραφῆναι ἡμᾶς συμμάχους καὶ φίλους ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.21>	καὶ ἤρεσεν ὁ λόγος ἐνώπιον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.22>	καὶ τοῦτο τὸ ἀντίγραφον τῆς γραφῆς ἧς ἀντέγραψαν ἐπὶ δέλτοις χαλκαῖς καὶ ἀπέστειλαν εἰς Ἰερουσαλὴμ εἶναι παρʼ αὐτοῖς ἐκεῖ μνημόσυνον εἰρήνης καὶ συμμαχίας
<septuaginta.machabaeorum_i urn:cts:greekLit:tlg0527.tlg023.1st1K-grc1.8.23>	Καλῶς γένοιτο Ῥωμαίοις καὶ τῷ ἔθνει τῶν Ἰουδαίων ἐν τῇ θαλάσσῃ καὶ ἐπὶ τῆς ξηρᾶς εἰς τὸν αἰῶνα, καὶ ῥομφαία καὶ ἐχθρὸς μακρυχθείη ἀπʼ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.24>	ἐὰν δὲ ἐνστῇ πόλεμος Ῥώμῃ προτέρᾳ ἢ πᾶσι τοῖς συμμάχοις αὐτῶν ἐν πάσῃ κυρίᾳ αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.8.25>	συμμαχήσει τὸ ἔθνος τῶν Ἰουδαίων, ὡς ἂν ὁ καιρὸς ὑπογραφῇ αὐτοῖς, καρδίᾳ πλήρει.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.26>	καὶ τοῖς πολεμοῦσιν οὐ δώσουσιν οὐδὲ ἐπαρκέσουσιν σῖτον, ὅπλα, ἀργύριον, πλοῖα, ὡς ἔδοξεν Ῥώμῃ· καὶ φυλάξονται τὰ φυλάγματα αὐτῶν οὐθὲν λαβόντες.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.27>	κατὰ τὰ αὐτὰ δέ, ἐὰν ἔθνει Ἰουδαίων συμβῇ προτέροις πόλεμος, συμμαχήσουσιν οἱ Ῥωμαῖοι ἐκ ψυχῆς, ὡς ἂν αὐτοῖς ὁ καιρὸς ὑπογράφῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.28>	καὶ τοῖς συμμαχοῖσιν οὐ δοθήσεται σῖτος, ὅπλα, ἀργύριον, ὡς ἔδοξεν Ῥώμῃ· καὶ φυλάξονται τὰ φυλάγματα ταῦτα, καὶ οὐ μετὰ δόλου.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.29>	κατὰ τοὺς λόγους τούτους οὕτως ἔστησαν Ῥωμαῖοι τῷ δήμῳ τῶν Ἰουδαίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.30>	ἐὰν δὲ μετὰ τοὺς λόγους τούτους βουλεύσωνται οὗτοι καὶ οὗτοι προσθεῖναι ἢ ἀφελεῖν, ποιήσονται ἐξ αἰρέσεως αὐτῶν, καὶ ὃ ἐὰν προσθῶσιν ἢ ἀφέλωσιν ἔσται κύρια.
<septuaginta.machabaeorum_i urn:cts:greekLit:tlg0527.tlg023.1st1K-grc1.8.31>	καὶ περὶ τῶν κακῶν ὧν ὁ βασιλεὺς Δημήτριος συντελεῖται εἰς αὐτούς, ἐγράψαμεν αὐτῷ λέγοντες Διὰ τί ἐβάρυνας τὸν ζυγόν σου ἐπὶ τοὺς φίλους ἡμῶν τοὺς συμμάχους Ἰουδαίους;
<septuaginta.machabaeorum_i urn:cts:greekLit:tlg0527.tlg023.1st1K-grc1.8.32>	ἐὰν οὖν ἔτι ἐντύχωσιν κατὰ σοῦ, ποιήσομεν αὐτοῖς τὴν κρίσιν, καὶ πολεμήσομέν σε διὰ τῆς θαλάσσης καὶ διὰ τῆς ξηρᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.1>	Καὶ ἤκουσεν Δημήτριος ὅτι ἐποίησεν Νικάνωρ καὶ αἱ δυνάμεις αὐτοῦ πόλεμον, καὶ προσέθετο τὸν Βακχίδην καὶ τὸν Ἄλκιμον ἐκ δευτέρου ἀποστεῖλαι εἰς γῆν Ἰούδα, καὶ τὸ δεξιὸν κέρας μετʼ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.2>	καὶ ἐπορεύθησαν ὁδὸν τὴν εἰς Γάλγαλα, καὶ παρενεβάλοσαν ἐπὶ Μεσσαλὼθ τὴν ἐν Ἀρβήλοις, καὶ προκατελάβοντο αὐτήν. καὶ ἀπῶλεσεν ψυχας ἀνθρώπων πολλάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.3>	καὶ τοῦ μηνὸς τοῦ πρώτου ἔτους δευτέρου καὶ πεντηκοστοῦ καὶ ἑκατοστοῦ παρενέβαλλον εἰς Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.4>	καὶ ἀπῆραν καὶ ἐπορεύθησαν εἰς Βερέαν ἐν εἴκοσι χιλιασιν ἀνδρῶν καὶ δισχιλιάσιν ἵππων.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.5>	καὶ Ἰούδας ἦν παρεμβεβληκὼς ἐν Ἀλασά, καὶ τρισχίλιοι ἄνδρες ἐκλεκτοὶ μετʼ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.6>	καὶ ἴδον τὸ πλῆθος τῶν δυνάμεων, ὅτι πολλοί εἰσιν, καὶ ἐφοβήθησαν σφόδρα· καὶ ἐξερύησαν πολλοὶ ἀπὸ τῆς παρεμβολῆς, οὐ κατελείφθησαν ἐξ αὐτῶν ἀλλ᾿ ἢ ὀκτακόσιοι ἄνδρες.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.7>	καὶ ἴδεν Ἰούδας ὅτι ἀπερρύη ἡ παρεμβολὴ αὐτοῦ. καὶ ὁ πόλεμος ἔθλιβεν αὐτόν· καὶ συνετρίβη τῇ καρδίᾳ, ὅτι οὐκ εἶχεν καιρὸν συναγαγεῖν αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.8>	καὶ ἐξελύθη καὶ εἶπεν τοῖς καταλειφθεῖσιν Ἀναστῶμεν καὶ ἀναβῶμεν ἐπὶ τοὺς ὑπεναντίους ἡμῖν, ἐὰν ἄρα δυνώμεθα πολεμῆσαι αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.9>	καὶ ἀπέστρεψαν αὐτόν, λέγοντες Οὐ μὴ δυνησώμεθα, ἀλλʼ ἢ σώζωμεν τὰς ἑαυτῶν ψυχάς τὸ νῦν· ἐπιστρέψωμεν μετὰ τῶν ἀδελφῶν ἡμῶν, καὶ πολεμήσωμεν πρὸς αὐτούς· ἡμεῖς δὲ ὀλίγοι.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.10>	καὶ εἶπεν Ἰούδας Μή μοι γένοιτο ποιῆσαι τὸ πράγμα τοῦτο, φυγεῖν ἀπʼ αὐτῶν· καὶ ἤγγικεν ὁ καιρὸς ἡμῶν, καὶ ἀποθάνωμεν ἀνδρίᾳ χάριν τῶν ἀδελφῶν ἡμῶν, καὶ μὴ καταλείπωμεν αἰτίαν τῇ δόξῃ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.11>	καὶ ἀπῆρεν ἡ δύναμις ἀπὸ τῆς παρεμβολῆς, καὶ ἔστησαν εἰς συνάντησιν αὐτοῖς, καὶ ἐμερίσθη ἡ ἵππος εἰς δύο μέρη, καὶ οἱ σφενδονῆται καὶ οἱ τοξόται προεπορεύοντο τῆς δυνάμεως, καὶ οἱ πρωταγωνισταὶ πάντες οἱ δυντοί.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.12>	Βακχίδης δὲ ἦν ἐν τῷ δεξιῷ κέρατι, καὶ ἤγγισεν ἡ φάλαγξ ἐκ τῶν δύο μερῶν, καὶ ἐφώνουν ταῖς σάλπιγξιν, καὶ ἐσάλπισαν καὶ οἱ παρὰ Ἰούδου καὶ αὐτοὶ ταῖς σάλπιγξιν·
<septuaginta.machabaeorum_i urn:cts:greekLit:tlg0527.tlg023.1st1K-grc1.9.13>	καὶ ἐσείσθη ἡ γῆ ἀπὸ τῶν παρεμβολῶν αὐτῶν· καὶ ἐγένετο ὁ πόλεμος συνηγμένος ἀπὸ πρωίθεν ἕως ἑσπέρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.14>	καὶ ἴδεν Ἰούδας ὅτι Βακχίδης καὶ τὸ στερέωμα τῆς παρεμβολῆς ἐν τοῖς δεξιοῖς, καὶ συυῆλθον αὐτο πάντες οἱ εὔψυχοι τῃ καρδίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.15>	καὶ συνετρίβη τὸ δεξιον κέρας ἀπʼ αὐτῶν, καὶ ἐδίωκεν ὀπίσω αὐτῶν ἕως Ἀζώτου ὄρους.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.16>	καὶ οἱ εἰς τὸ ἀριστερον κέρας ἴδον ὅτι συνετρίβη τὸ δεξιὸν κέρας, καὶ ἐπέστρεψαν κατὰ πόδας Ἰούδα καὶ τῶν μετʼ αὐτοῦ ἐκ τῶν ὄπισθεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.17>	καὶ ὁ πόλεμος, καὶ ἔπεσαν τραυματίαι πολλοὶ ἐκ τούτων καὶ ἐκ τούτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.18>	καὶ Ἰούδας ἔπεσεν καὶ οἱ λοιποὶ ἔφυγον.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.19>	καὶ ἦραν Ἰωναθὰν καὶ Σίμων Ἰούδαν τὸν ἀδελφὸν αὐτοῦ καὶ ἔθαψαν αὐτὸν ἐν τῷ τάφῳ τῶν πατέρων αὐτοῦ ἐν Μωδεείμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.20>	καὶ ἔκλαυσαν αὐτὸν ἐκεῖ, καὶ ἐκόψαντο αὐτὸν πᾶς Ισραὴλ κοπετὸν μέγαν, καὶ ἐπένθουν ἡμέρας πολλὰς καὶ εἶπαν
<septuaginta.machabaeorum_i urn:cts:greekLit:tlg0527.tlg023.1st1K-grc1.9.21>	Πῶς ἔπεσεν δυνατός, σώζων τὸν Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.22>	Καὶ τὰ περισσὰ τῶν λόγων Ἰούδου καὶ τῶν πολέμων καὶ τῶν ἀνδραγαθιῶν ὦν ἐποίησεν καὶ τῆς μεγαλωσύνης αὐτοῦ οὐ κατεγράφη· πολλὰ γὰρ ἦν σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.23>	Καὶ ἐγένετο μετὰ τὴν τελευτὴν Ἰούδου, ἐξέκυψαν οἱ ἄνομοι ἐν πᾶσιν τοῖς ὁρίοις Ἰσραήλ, καὶ ἀνέτειλαν πάντες οἱ ἐργαζόμενοι τὴν ἀδικίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.24>	ἐν ταῖς ἡμέραις ἐκείναις ἐγενήθη λιμὸς μεγάλη σφόδρα, καὶ αὐτομόλησεν ἡ χώρα μετʼ αὐτῶν. ²⁵καὶ ἐξέλεξεν Βακχίδης τοὺς ἀσεβεῖς ἄνδρας, καὶ κατέστησεν αὐτοὺς κυρίους τῆς χώρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.25>	καὶ ἐξεζήτουν καὶ ἐξηραύνων τοὺς φίλους Ἰούδου, καὶ ἦγον αὐτοὺς πρὸς Βακχίδην· καὶ ἐξεδίκα αὐτούς, καὶ ἐνέπαιζον αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.26>	καὶ ἐγένετο θλίψις μεγάλη ἐν τῷ Ἰσραήλ, ἥτις οὐκ ἐγένετο ἀφʼ ἧς ἡμέρας οὐκ ὤφθη προφήτης αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.28>	καὶ ἡθροίσθησαν πάντες οἱ φίλοι Ἰούδου καὶ εἶπον τῷ Ἰωναθάν
<septuaginta.machabaeorum_i urn:cts:greekLit:tlg0527.tlg023.1st1K-grc1.9.29>	Ἀφʼ οὗ ὁ ἀδελφός σου Ἰούδας τετελεύτηκεν, καὶ ἀνὴρ ὅμοιος αὐτῷ οὐκ ἔστιν ἐξελθεῖν πρὸς τοὺς ἐχθροὺς καὶ Βακχίδην, καὶ ἐν τοῖς ἐχθραίνουσιν τοῦ ἔθνους ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.30>	νῦν οὖν σε ᾑρετισάμεθα σήμερον τοῦ εἶναι ἀντʼ αὐτοῦ ἡμῖυ εἰς ἄρχοντα καὶ ἡγούμενον, τοῦ πολεμῆσαι τὸν πόλεμον ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.31>	καὶ ἐπεδέξατο Ἰωναθὰν ἐν τῷ καιρῷ ἐκείνῳ τὴν ἥγησιν· καὶ ἀνέστη ἀντὶ Ἰούδου τοῦ ἀδελφοῦ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.32>	Καὶ ἔγνω Βακχίδης, καὶ ἐζήτει αὐτὸν ἀποκτεῖναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.33>	καὶ ἔγνω Ἰωναθὰν καὶ Σίμων ὁ ἀδελφὸς αὐτοῦ καὶ πάντες οἱ μετʼ αὐτοῦ, καὶ ἔφυγον εἰς τὴν ἔρημον Θεκῶε, καὶ παρενέβαλον ἐπὶ τὸ ὕδωρ λάκκου Ἀσφάλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.34>	καὶ ἔγνω Βακχίδης τῇ ἡμέρᾳ τῶν σαββάτων, καὶ ἧλθεν αὐτὸς καὶ πᾶν τὸ στράτευμα αὐτοῦ πέραν τοῦ Ἰορδάνη.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.35>	καὶ ἀπέστειλεν τὸν ἀδελφὸν αὐτοῦ ἡγούμενον τοῦ ὄχλου· καὶ παρεκάλεσεν τοὺς Ναβαταίους φίλους αὐτοῦ παραθέσθαι αὐτοῖς τὴν ἀποσκευὴν αὐτῶν τὴν πολλήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.36>	καὶ ἐξῆλθον οἱ υἱοὶ Ἰαμβρεὶν ἐκ Μηδαβά, καὶ συνέλαβον Ἰωάννην καὶ πάντα ὅσα εἶχεν, καὶ ἀπῆλθον ἔχοντες.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.37>	μετὰ δὲ τοὺς λόγους τούτους ἀπήγγειλαν Ἰωναθὰν καὶ Σίμωνι τῷ ἀδελφῷ αὐτοῦ ὅτι Υὁοὶ Ἰαμβρὶν ποιοῦσιν γάμον μέγαν, καὶ ἄγουσιν τὴν νύμφην ἀπὸ Ναδαβάθ, θυγατέρα ἑνὸς τῶν μεγάλων μεγιστάνων Χανάαν, μετὰ παραπομτπῆς μεγάλης.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.38>	καὶ ἐμνήσθησαν Ἰωάννου τοῦ ἀδελφοῦ αὐτῶν, καὶ ἀνέβησαν καὶ ἐκρύβησαν ὑπὸ τὴν σκέπην τοῦ ὄρους.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.39>	καὶ ἦραν τοὺς ὀφθαλμοὺς αὐτῶν καὶ ἴδαν, καὶ ἰδοὺ θροῦς καὶ ἀποσκευὴ πολλή, καὶ ὁ νυμφίος ἐξῆλθεν καὶ οἱ φίλοι αὐτοῦ καὶ οἱ ἀδελφοὶ αὐτοῦ εἰς συνάντησιν αὐτῶν μετὰ τυμπάνων καὶ μουσικῶν καὶ ὅπλων πολλῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.40>	καὶ ἐξανέστησαν ἐπʼ αὐτοὺς ἀπὸ τοῦ ἐνέδρου καὶ ἀπέκτειναν αὐτοὺς· καὶ ἔπεσαν τραυματίαι πολλοί, καὶ οἱ ἐπίλοιποι ἔφυγον εἰς τὸ ὄρος, καὶ ἔλαβον πάντα τὰ σκεύη αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.41>	καὶ μετεστράφη ὁ γάμος εἰς πένθος, καὶ φωνὴ μουσικῶν αὐτῶν εἰς θρῆνον.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.42>	καὶ ἐξεδίκησαν τὴν ἐκδίκησιν αἵματος ἀδελφοῦ αὐτῶν, καὶ ἀπέστρεψαν εἰς τὸ ὄρος τοῦ Ἰορδάνου.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.43>	Καὶ ἤκουσεν Βακχίδης, καὶ ἦλθεν τῇ ἡμέρᾳ τῶν σαβββάτων ἕως τῶ, κρηπίδων τοῦ Ἰορδάνου ἐν δυνάμει πολλῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.44>	καὶ εἶπεν Ἰωναθὰν τοῖς ἀδελφοῖς αὐτοῦ Ἀναστῶμεν νῦν καὶ πολεμήσωμεν ὑπὲρ τῶν ψυχῶν ἡμῶν· οὐ γάρ ἐστιν σήμερον ὡς ἐχθὲς καὶ τρίτην ἡμέραν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.45>	ἰδοὺ γὰρ ὁ πόλεμος ἐξ ἐναντίας ἡμῶν καὶ ἐξόπισθεν ἡμῶν· τὸ δὲ ὕδωρ τοῦ Ἰορδάνου ἔνθεν καὶ ἔνθεν καὶ ἕλος καὶ δρυμός. καὶ οὐκ ἔστιν τόπος τοῦ ἐκκλῖναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.46>	νῦν οὖν κεκράξατε εἰς οὐρανόν, ὅπως διασωθῆτε ἐκ χειρὸς ἐχθρῶν ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.47>	καὶ συνῆψεν ὁ πόλεμος· καὶ ἐξέτεινεν Ἰωναθὰν τὴν χεῖρα αὐτοῦ πατάξαι τὸν Βακχίδην, καὶ ἐξέκλινεν ἀπʼ αὐτοῦ εἰς τὰ ὀπίσω.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.48>	καὶ ἐνεπήδησεν Ἰωναθὰν καὶ οἱ μετʼ αὐτοῦ εἰς τὸν Ἰορδάνην, καὶ διεκολύμβησαν εἰς τὸ πέραν· καὶ οὐ διέβησαν ἐπʼ αὐτοὺς τὸν Ἰορδάνην.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.49>	καὶ διέπεσαν παρὰ Βακχίδα τῇ ἡμέρᾳ ἐκείνῃ εἰς χιλίους ἄνδρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.50>	Καὶ ἀπέστρεψαν εἰς Ἰερουσαλήμ, καὶ ᾠκοδόμησαν πόλεις ἀχυρὰς ἐν τῇ Ἰουδαία, τὸ ὀχύρωμα τὸ ἐν Ἰεριχὼ καὶ τὴν Ἐμμαοὺμ καὶ τὴν Βεθωρὼν καὶ τὴν Βεθὴλ καὶ τὴν Θαμνάθα Φαραθὼν καὶ τὴν Τεφών, ἐν τείχεσιν ὑψηλοῖς καὶ πύλαις καὶ μοχλοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.51>	καὶ ἔθεντο φρουρὰν ἐν αὐτοῖς τοῦ ἐχθραίνειν τῷ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.52>	καὶ ὠχύρωσαν τὴν πόλιν καὶ Βεθσούραν καὶ Γαζάραν καὶ τὴν ἄκραν, καὶ ἔθεντο ἐν αὐταῖς δυνάμεις καὶ παραθέσεις βραωμάτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.53>	καὶ ἔλαβον τοὺς υἱοὺς τῶν ἡγουμένων τῆς χώρας ὅμηρα, καὶ ἔθεντο αὐτοὺς ἐν τῇ ἄκρᾳ ἐν Ἰερουσαλὴμ ἐν φυλακῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.54>	Καὶ ἐν ἔτει τρίτῳ καὶ πεντηκοστῷ καὶ ἑκατοστῷ, τῷ μηνὶ τῷ δευτέρῳ, ἐπέταξεν Ἄλκιμος καθαιρεῖν τὸ τεῖχος τῆς αὐλῆς τῶν ἁγίων τῆς ἐσωτέρας, καὶ καθεῖλεν τὰ ἔργα τῶν προφητῶν, καὶ ἐνήρξατο τοῦ καθαιρεῖν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.55>	ἐν τῷ καιρῷ ἐκείνῳ ἐπλήγη Ἄλκιμος, καὶ ἐνεποδίσθη τὰ ἔργα αὐτοῦ, καὶ ἀπεφράγη τὸ στόμα αὐτοῦ, καὶ παρελύθη, καὶ οὐκ ἠδύνατο ἔτι λαλῆσαι λόγον καὶ ἐντείλασθαι περὶ τοῦ οἴκου αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.56>	καὶ ἀπέθανεν Ἄλκιμος ἐν τῷ καιρῷ ἐκείνῃ μετὰ βασάνου μεγάλης.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.57>	καὶ ἴδεν Βακχίδης ὅτι ἀπέθανεν Ἄλκιμος, καὶ ἀπέστρεψεν πρὸς τὸν βασιλέα, καὶ ἡσύχασεν ἡ γῆ Ἰούδα ἔτη δύο.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.58>	Καὶ ἐβουλεύσαντο οἱ ἄνομοι πάντες λύγοντες Ἰδοὺ Ἰωναθὰν καὶ οἱ παρʼ αὐτοῦ ἐν ἡσυχίᾳ κατοικοῦσιν πεποιθότες· νῦν οὖν ἄξομεν τὸν Βακχίδην, καὶ συλλήμψεται αὐτοὺς πάντας ἐν νυκτὶ μιᾷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.59>	καὶ πορευθέντες συνεβουλεύσαντο αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.60>	καὶ ἀπῆρεν τοῦ ἐλθεῖν μετὰ δυνάμεως πολλῆς, καὶ ἀπέστειλεν ἐπιστολὰς λάθρα πᾶσι τοῖς συμμάχοις αὐτοῦ τοῖς ἐν τῇ Ἰουδαία, ὅπως συλλάββωσιν τὸν Ἰωναθὰν καὶ τοὺς σὺν αὐτῷ· καὶ οὐκ ἠδύνατο, ὅτι ἐγνώσθη αὐτοῖς ἡ βουλὴ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.61>	καὶ συνέλαβον ἀπὸ τῶν ἀνδρῶν τῆς χώρας τῶν ἀρχηγῶν τῆς κακίας εἰς πεντήκοντα ἄνδρας, καὶ ἀπέκτεινεν αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.62>	καὶ ἐξεχώρησεν Ἰωναθὰν καὶ Σίμων καὶ οἱ μετʼ αὐτοῦ εἰς Βεθβασὶ τὴν ἐν τῇ ἐρήμῳ, καὶ ᾠκοδόμησεν τὰ καθῃρημένα αὐτῆς, καὶ ἐστερέωσεν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.63>	καὶ ἔγνω Βακχίδης καὶ συνήγαγεν πᾶν τὸ πλῆθος αὐτοῦ, καὶ τοῖς ἐκ τῆς Ἰουδαίας παρήγγειλεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.64>	καὶ ἐλθὼν παρενέβαλεν ἐπὶ Βεθβασί, καὶ ἐπολέμησεν αὐτὴν ἡμέρας πολλὰς καὶ ἐποίησεν μηχανάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.65>	καὶ ἀπέλειπεν Ἰωναθὰν Σίμωνα τὸν ἀδελφὸν αὐτοῦ ἐν τῇ πόλει, καὶ ἐξῆλθεν εἰς τὴν χώραν. καὶ ἦλθεν ἀριθμῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.66>	καὶ ἐπάταξεν Ὀδομηρὰ καὶ τοὺς ἀδελφοὺς αὐτοῦ καὶ τοὺς υἱοὺς Φασιρὼν ἐν τῷ σκηνώματι αὐτῶν, καὶ ἐξήρξατο τύπτειν καὶ ἀναβαίνειν ἐν ταῖς δυνάμεσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.67>	καὶ Σίμων καὶ οἱ μετʼ αὐτοῦ ἐξῆλθον ἐκ τῆς πόλεως, καὶ ἐνεπύρισαν τὰς μηχανάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.68>	καὶ ἐπολέμησαν πρὸς τὸν Βακχίδην, καὶ συνετρίβη ὑπʼ αὐτῶν, καὶ ἔθλιββον αὐτὸν σφόδρα, ὅτι ἦν ἡ βουλὴ αὐτοῦ καὶ ἡ ἔφοδος αὐτοῦ κενή.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.69>	καὶ ὠργίσθησαν θυμῷ τοῖς ἀνδράσιν τοῖς ἀνόμοις τοῖς συμβουλεύσασιν αὐτῷ ἐλθεῖν εἰς τὴν χώραν, καὶ ἀπέκτειναν ἐξ αὐτῶν πολλούς, καὶ ἐβουλεύσατο τοῦ ἀπελθεῖν εἰς τὴν γῆν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.70>	καὶ ἐπέγνω Ἰωναθάν, καὶ ἀπέστειλεν πρὸς αὐτὸν πρέσβεις, τοῦ συνθέσθαι πρὸς αὐτὸν εἰρήνην καὶ ἀποδοῦναι αὐτοῖς τὴν αἰχμαλωσίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.71>	καὶ ἀπεδέξατο, καὶ ἐποίησεν κατὰ τοὺς λόγους αὐτοῦ, καὶ ὤμοσεν αὐτῷ μὴ ἐκζητῆσαι αὐτῷ κακὸν πάσας τὰς ἡμέρας τῆς ζωῆς αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.72>	καὶ ἀπέδωκεν αὐτῷ τὴν αἰχμαλωσίαν ἣν ᾐχμαλώτευσεν τὸ πρότερον ἐκ γῆς Ἰούδα· καὶ ἀποστρέψας ἀπῆλθεν εἰς τὴν γῆν αὐτοῦ, καὶ οὐ προσέθετο ἔτι ἐλθεῖν εἰς τὰ ὅρια αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.9.73>	καὶ κατέπαυσεν ῥομφαία ἐξ Ἰσραήλ, καὶ ᾤκησεν Ἰωναθὰν ἐν Μαχμάς· καὶ ἤρξατο Ἰωναθὰν κρίνειν τὸν λαὸν καὶ ἠφάνισεν τοὺς ἀσεβεῖς ἐξ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.1>	Καὶ ἐν ἔτει ἑξηκοστῷ καὶ ἑκατοστῷ ἀνέβη Ἀλέξανδρος ὁ τοῦ Ἀντιόχου ὁ Ἐπιφανής, καὶ κατελάβετο Πτολεμαίδα, καὶ ἐπεδέξαντο αὐτὸν καὶ ἐβασίλευσεν ἐκεῖ
<septuaginta.machabaeorum_i urn:cts:greekLit:tlg0527.tlg023.1st1K-grc1.10.2>	καὶ ἤκουσεν Δημήτριος ὁ βασιλεύς, καὶ συνήγαγεν δυνάμεις πολλὰς σφόδρα, καὶ ἐξῆλθεν εἰς συνάντησιν αὐτῷ εἰς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.3>	καὶ ἀπέστειλεν πρὸς Ἰωναθὰν ἐπιστολὰς Δημήτριος λόγοις εἰρηνικοῖς, ὥστε μεγαλῦναι αὐτόν,
<septuaginta.machabaeorum_i urn:cts:greekLit:tlg0527.tlg023.1st1K-grc1.10.4>	εἶπεν γάρ Προφθάσωμεν τοῦ εἰρήνην θεῖναι μετʼ αὐτῶν, πρὶν ἢ θεῖναι αὐτὸν μετὰ Ἀλεξάνδρου καθʼ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.5>	μνησθήσεται γὰρ πάντων τῶν κακῶν ὧν συνετελέσαμεν πρὸς αὐτόν, καὶ εἰς τοὺς ἀδελφοὺς αὐτοῦ καὶ εἰς τὸ ἔθνος αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.6>	καὶ ἔδωκεν αὐτῷ ἐξουσίαν συναγαγεῖν δυνάμεις, καὶ κατασκευάζειν ὅπλα, καὶ εἶναι αὐτὸν σύμμαχον αὐτοῦ, καὶ τὰ ὅμηρα τὰ ἐν τῇ ἄκρᾳ εἶπεν παραδοῦναι αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.7>	Καὶ ἦλθεν Ἰωναθὰν ἐν Ἰερουσαλήμ, καὶ ἀνέγνω τὰς ἐπιστολὰς εἰς τὰ ὦτα παντὸς τοῦ λαοῦ καὶ τῶν ἐκ τῆς ἄκρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.8>	καὶ ἐφοβήθησαν φόβον μέγαν, ὅτε ἤκουσαν ὅτι ἔδωκεν αὐτοῖς ὁ βασιλεὺς ἐξουσίαν συναγαγεῖν δυνάμεις.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.9>	καὶ παρέδωκαν οἱ ἐκ τῆς ἄκρας Ἰωναθὰν τὰ ὅμηρα, καὶ ἀπέδωκαν αὐτοὺς τοῖς γονεῦσιν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.10>	καὶ ᾤκησεν Ἰωναθὰν ἐν Ἰερουσαλήμ, καὶ ἤρξατο οἰκοδομεῖν καὶ καινίζειν τὴν πόλιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.11>	καὶ εἶπεν πρὸς τοὺς ποιοῦντας τὰ ἔργα οἰκοδομεῖν τὰ τείχη καὶ τὸ ὄρος Σιὼν κυκλόθεν ἐκ λίθων τετραγώνων εἰς ὀχύρωσιν, καὶ ἐποίησαν οὕτως.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.12>	καὶ ἔφυγον οἱ ἀλλογενεῖς οἱ ὄντες ἐν τοῖς ὀχυρώμασιν οἷς οἰκοδόμησεν ὁ Βακχίδης.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.13>	καὶ κατέλειπεν ἕκαστος τὸν τόπον αὐτοῦ, καὶ ἀπῆλθεν εἰς τὴν γῆν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.14>	πλὴν ἐν Βεθσούροις ὑπελείφθησάν τινες τῶν καταλειπόντων τὸν νόμον καὶ τὰ προστάγματα· ἦν γὰρ αὐτοῖς φυγαδευτήριον.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.15>	Καὶ ἤκουσεν ὁ βασιλεὺς Ἀλέξανδρος τὰς ἐπαγγελίας ὅσας ἀπέστειλεν Δημήτριος τῷ Ἰωναθάν, καὶ διηγήσαντο αὐτῷ τοὺς πολέμους καὶ τὰς ἀνδραγαθίας ἂς ἐποίησεν αὐτὸς καὶ οἱ ἀδελφοὶ αὐτοῦ, καὶ τοὺς κόπους οὓς ἔσχοσαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.16>	καὶ εἶπεν Μὴ εὑρήσομεν ἄνδρα τοιοῦτον ἕνα; καὶ νῦν ποιήσαωμεν αὐτὸν φίλον καὶ σύμμαχον ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.17>	καὶ ἔγραψεν ἐπιστολὰς καὶ ἀπέστειλεν αὐτῷ κατὰ τοὺς λόγους τούτους λέγων
<septuaginta.machabaeorum_i urn:cts:greekLit:tlg0527.tlg023.1st1K-grc1.10.18>	Βασιλεὺς Ἀλέξανδρος τῷ ἀδελφῷ Ἰωναθὰν χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.19>	ἀκηκόαμεν περὶ σοῦ, ὅτι ἀνὴρ ἀγαθὸς ἰσχύι καὶ ἐπιτήδειος εἶ τοῦ εἶναι ἡμῶν φίλος.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.20>	καὶ νῦν καθεστάκαμέν σε σήμερον ἀρχιερέα τοῦ ἔθνους σου, καὶ φίλον βασιλέως καλεῖσθαι— καὶ ἀπέστειλαν αὐτῷ πορφύραν καὶ στέφανον χρυσοῦν—καὶ φρονεῖν τὰ ἡμῶν καὶ συντηρεῖν φιλίαν πρὸς ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.21>	καὶ ἐνεδύσατο Ἰωναθὰν τὴν ἁγίαν στολὴν τῷ ἑβδόμῳ μηνὶ ἔτους ἐξηκοστοῦ καὶ ἑκατοστοῦ ἐν ἑορτῇ σκηνοπηγίας, καὶ συνήγαγεν δυνάμεις, καὶ κατεσκεύασεν ὅπλα πολλά.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.22>	Καὶ ἤκουσεν Δημήτριος τοὺς λόγους τούτους, καὶ. ἐλυπήθη, καὶ εἶπεν
<septuaginta.machabaeorum_i urn:cts:greekLit:tlg0527.tlg023.1st1K-grc1.10.23>	Τί τοῦτο ἐποιήσαμεν, ὅτι προέφθακεν ἡμᾶς ὁ Ἀλέξανδρος τοῦ φιλίαν καταλαβέσθαι τοῖς Ἰουδαίοις εἰς στήριύμας
<septuaginta.machabaeorum_i urn:cts:greekLit:tlg0527.tlg023.1st1K-grc1.10.24>	γράψω κἀγὼ αὐτοῖς λόγους παρακλήσεως καὶ ὕψους καὶ δομάτων, ὅπως ὦσιν σὺν ἐμοὶ εἰς βοήθειαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.25>	καὶ ἀπέστειλεν αὐτοῖς κατὰ τοὺς λόγους τούτους Βασιλεὺς Δημήτριος τῷ ἔθνει τῶν Ἰουδαίων χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.26>	ἐπεὶ συνετηρήσατε τὰς πρὸς ἡμᾶς συνθήκας καὶ ἐνεμείνατε τῇ φιλίᾳ ἡμῶν καὶ οὐ προσεχωρήσατε τοῖς ἐχθροῖς ἡμῶν, ἠκούσαμεν καὶ ἐχάρημεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.27>	καὶ νῦν ἐνμείνατε ἔτι τοῦ συντηρῆσαι πρὸς ἡμᾶς πίστιν, καὶ ἀνταποδώσομεν ὑμῖν ἀγαθὰ ἀνθʼ ὦν ποιεῖτε μεθʼ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.28>	καὶ ἀφήσομεν ὑμῖν ἀφέματα πολλά, καὶ δώσομεν ὑμῖν δόματα.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.29>	καὶ νῦν ἀπολύω ὑμᾶς καὶ ἀφίημι πάντας τοὺς Ἰουδαίους ἀπὸ τῶν φόρων καὶ τῆς τιμῆς τοῦ ἁλός, καὶ ἀπὸ τῶν στεφάνων·
<septuaginta.machabaeorum_i urn:cts:greekLit:tlg0527.tlg023.1st1K-grc1.10.30>	καὶ ἀντὶ τοῦ τρίτου τῆς σπορᾶς, καὶ ἀντὶ τοῦ ἡμίσους τοῦ καρποῦ τοῦ ξυλίνου τοῦ ἐπιβάλλοντός μοι λαβεῖν, ἀφίημι ἀπὸ τῆς σήμερον καὶ ἐπέκεινα, τοῦ λαβεῖν ἀπὸ τῆς γῆς Ἰούδα, καὶ ἀπὸ τῶν τριῶν νομῶν τῶν προστιθεμένων αὐτῇ ἀπὸ τῆς Σαμαρίτιδος καὶ Γαλιλαίας, ἀπὸ τῆς σήμερον ἡμέρας καὶ εἰς τὸν ἅπαντα χρόνον.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.31>	καὶ Ἰερουσαλὴμ ἤτω ἁγία καὶ ἀφιεμένη καὶ τὰ ὅρία αὐτῆς, αἱ δεκάται καὶ τὰ τέλη.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.32>	ἀφίημι καὶ τὴν ἐξουσίαν τῆς ἄκρας τῆς ἐν Ἰερουσαλήμ, καὶ δίδωμι τῷ ἀρχιερεῖ ὅπως ἂν καταστῇ ἐν αὐτῇ ἄνδρας, οὓς ἂν ἐκλέξηται αὐτός, τοῦ φυλάσσειν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.33>	καὶ πᾶσαν ψυχὴν Ἰουδαίων τὴν αἰχμαλωτισθεῖσαν ἀπὸ γῆς Ἰούδα εἰς πᾶσαν βασιλείαν μου ἀφίημι ἐλευθέραν δωρεάν· καὶ πάντες ἀφιέτωσαν τοὺς φόρους καὶ κτηνῶν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.34>	καὶ πᾶσαι αἱ ἑορταὶ καὶ τὰ σάββατα καὶ νουμηνίαι καὶ ἡμέραι ἀποδεδιγμέναι, καὶ τρεῖς ἡμέραι πρὸ ἑορτῆς καὶ τρεῖς ἡμέραι μετὰ ἑορτήν, ἔστωσαν πᾶσαι αἱ ἡμέραι ἀτελείας καὶ ἀφέσεως πᾶσι τοῖς Ἰουδαίοις τοῖς οὖσιν ἐν πάσῃ τῇ βασιλείᾳ μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.35>	καὶ οὐχ ἕξει ἐξουσίαν οὐδεὶς πράσσειν καὶ παρενοχλεῖν τινα αὐτῶν περὶ παντὸς πράγματος.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.36>	καὶ προγραφήτωσαν τῶν Ἰουδαίων εἰς τὰς δυνάμεις τοῦ βασιλέως εἰς τριάκοντα χιλιάδας ἀνδρῶν, καὶ δοθήσεται αὐτοῖς ξένιά, ὡς καθήκει πάσαις ταῖς δυνάμεσιν τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.37>	καὶ κατασταθήσεται ἐξ αὐτῶν ἐν τοῖς ὀχυρώμασιν τοῦ βασιλέως τοῖς μεγάλοις, καὶ ἐκ τούτων κατασταθήσεται ἐπὶ χρειῶν τῆς βασιλείας τῶν οὐσῶν εἰς πίστιν· καὶ οἱ ἐπʼ αὐτῶν καὶ οἱ ἄρχοντες ἐξ αὐτῶν ἔστωσαν, καὶ πορευέσθωσαν τοῖς νόμοις αὐτῶν, καθὰ καὶ προσέταξεν ὁ βασιλεὺς ἐν γῇ Ἰούδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.38>	καὶ τοὺς τρεῖς νομοὺς τοὺς προστεθέντας τῇ Ἰουδαίὰ ἀπὸ τῆς χώρας Σαμαρίας, προστεθήτω τῇ Ἰουδαίᾳ πρὸς τὸ λογισθῆναι τοῦ γενέσθαι ὑφʼ ἕνα, τοῦ μὴ ὑπακοῦσαι ἄλλης ἐξουσίας ἀλλ᾿ ἢ τοῦ ἀρχιερέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.39>	Πτολεμαίδα καὶ τὴν προσκυροῦσαν αὐτῇ δέδωκα δόμα τοῖς ἁγίοις τοῖς ἐν Ἰερουσαλὴμ εἰς τὴν προκαθήκουσαν δαπάνην τοῖς ἁγίοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.40>	κἀγὼ δίδωμι κατʼ ἐνιαυτὸν δέκα πέντε χιλιάδας σίκλων ἀργυρίου| ἀπὸ τῶν λόγων τοῦ βασιλέως, ἀπὸ τῶν τόπων τῶν ἀνηκόντων.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.41>	καὶ πᾶν τὸ πλεονάζον ὃ οὐκ ἀπεδίδοσαν ἀπὸ τῶν χρειῶν, ὡς ἐν τοῖς πρώτοις ἔτεσιν, ἀπὸ τοῦ νῦν δώσωσιν εἰς τὰ ἔργα τοῦ οἴκου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.42>	καὶ ἐπὶ τούτοις πεντακισχιλίους σίκλους ἀργυρίου οὓς ἐλάμβανον ἀπὸ τῶν χρειῶν, ὡς ἐν τοῖς πρώτοις ἔτεσιν, τοῦ ἁγίου ἀπὸ τοῦ λόγου κατʼ ἐνιαυτόν, καὶ ταῦτα ἀφίεται, διὰ τὸ ἀνήκειν αὐτὰ τοῖς ἱερεῦσιν τοῖς λειτουργοῦσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.43>	καὶ ὅσοι ἐὰν φύγωσιν εἰς τὸ ἱερὸν τὸ ἐν Ἰεροσολύμοις καὶ ἐν πᾶσιν τοῖς ὁρίοις αὐτοῦ, ὀφίλων βασιλικὰ καὶ πᾶν πρᾶγμα, ἀπολελύσθωσαν, καὶ πάντα ὅσα ἐστὶν αὐτοῖς ἐν τῇ βασιλείᾳ μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.44>	καὶ τοῦ οἰκοδομηθῆναι καὶ τοῦ ἐπικαινισθῆναι τὰ ἔργα τῶν ἁγἰων, καὶ ἠ δαπάνη δοθήσεται ἐκ τοῦ λόγου τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.45>	καὶ τοῦ οἰκοδομηθῆναι τὰ τείχη Ἰερουσαλήμ, καὶ ὀχυρῶσαι κυκλόθεν, καὶ ἡ δαπάνη δοθήσεται ἐκ τοῦ λόγου τοῦ βασιλέως, καὶ τοῦ οἰκοδομῆσαι τὰ τείχη ἐν τῇ Ἰουδαίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.46>	Ὡς δὲ ἤκουσεν Ἰωναθὰν καὶ ὁ λαὸς τοὺς λόγους τούτους, οὐκ ἐπίστευσεν αὐτοῖς οὐδὲ ἐπεδέξαντο, ὅτι ἐπεμνήσθησαν τῆς κακίας τῆς μεγάλης ἧς ἐποίησεν ἐν Ἰσραήλ, καὶ ἔθλιψεν αὐτοὺς σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.47>	καὶ εὐδόκησαν ἐν Ἀλεξάνδρῳ, ὅτι αὐτὸς ἐγένετο αὐτοῖς ἀρχηγὸς λόγων εἰρηνικῶν, καὶ συνεμάχουν αὐτῷ πάσας τὰς ἡμέρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.48>	καὶ συνήγαγεν Ἀλέξανδρος ὁ βασιλεὺς δυνάμεις μεγάλας, καὶ παρενέβαλεν ἐξ ἐναντίας Δημητρίου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.49>	καὶ συνῆψαν πόλεμον οἱ δύο βασιλεῖς, καὶ ἔφυγεν ἡ παρεμβολὴ Δημητρίου, καὶ ἐδίωξεν αὐτὸν ὁ Ἀλέξανδρος, καὶ ἴσχυσεν ἐπʼ αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.50>	καὶ ἐστερέωσεν πόλεμον σφόδρα ἕως ἔδυ ὁ ἥλιος, καὶ ἔπεσεν ὁ Δημήτριος ἐν τῇ ἡμέρᾳ ἐκείνῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.51>	Καὶ ἀπέστειλεν Ἀλέξανδρος πρὸς Πτολεμαῖον βασιλέα Αἰγύπτου πρέσβεις κατὰ τοὺς λόγους τούτους λέγων
<septuaginta.machabaeorum_i urn:cts:greekLit:tlg0527.tlg023.1st1K-grc1.10.52>	Ἐπεὶ ἀνέστρεψα εἰς τὴν βασιλείαν μου καὶ ἐκάθισα ἐπὶ θρόνου πατέρων μου καὶ ἐκράτησα τῆς ἀρχῆς, καὶ συνέτριψα τὸν Δημήτριον καὶ ἐπεκράτησα τῆς χώρας ἡμῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.10.53>	καὶ συνῆψα πρὸς αὐτὸν μάχην, καὶ συνετρίβη αὐτὸς καὶ ἡ παρεμβολὴ αὐτοῦ ὑφʼ ἡμῶν, καὶ ἐκαθίσαμεν ἐπὶ θρόνου βασιλείας αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.10.54>	καὶ συνστήσωμεν πρὸς αὐτὸν φιλίαν· καὶ νῦν δός μοι τὴν θυγατέρα σου εἰς γυναῖκα, καὶ ἐπιγαμβρεύσω σοι, καὶ δώσω σοι δόματα καὶ αὐτῇ ἄξιά σου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.55>	καὶ ἀπεκρίθη Πτολεμαῖος ὁ βασιλεὺς λέγων Ἀγαθὴ ἡμέρα, ἐν ᾗ ἀνέστρεψας εἰς γῆν πατέρων σου, καὶ ἐκάθισας ἐπὶ θρόνου βασιλείας αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.56>	καὶ νῦν ποιήσω σοι ἃ ἔγραψας· ἀλλὰ ἀπάντησον εἰς Πτολεμαίδα, ὅπως ἴδωμεν ἀλλήλους, καὶ ἐπιγαμβρεύσω σοι καθὼς εἴρηκας.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.57>	καὶ ἐξῆλθεν Πτολεμαῖος ἐξ Αἰγύπτου αὐτὸς καὶ Κλεοπάτρα ἡ θυγάτηρ αὐτοῦ, καὶ ἦλθεν εἰς Πτολεμαίδα ἔτους δευτέρου καὶ ἑξηκοστοῦ καὶ ἑκατοστοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.58>	καὶ ἀπήντησεν αὐτῷ Ἀλέξανδρος ὁ βασιλεύς, καὶ ἐξέδετο αὐτῷ Κλεοπάτραν τὴν θυγατέρα αὐτοῦ, καὶ ἐποίησεν τὸν γάμον αὐτῆς ἐν Πτολεμαίδι, καθὼς οἱ βασιλεῖς, ἐν δόξῃ μεγάλῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.59>	Καὶ ἔγραψεν ὁ βασιλεὺς Ἀλέξανδρος Ἰωνάθῃ ἐλθεῖν εἰς συνάντησιν αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.60>	καὶ ἐπορεύθη μετὰ δόξης εἰς Πτολεμαίδα, καὶ ἀπήντησεν τοῖς δυσὶν βασιλεῦσιν· καὶ ἔδωκεν αὐτοῖς ἀργύριον καὶ χρυσίον καὶ τοῖς φίλοις αὐτῶν καὶ δόματα πολλά, καὶ εὗρεν χάριν ἐναντίον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.61>	καὶ συνήχθησαν ἐπʼ αὐτὸν ἄνδρες λοιμοὶ ἐξ Ἰσραήλ, ἄνδρες παράνομοι, ἐντυχεῖν κατʼ αὐτοῦ· καὶ οὐ προσέσχεν αὐτοῖς ὁ βασιλεύς
<septuaginta.machabaeorum_i urn:cts:greekLit:tlg0527.tlg023.1st1K-grc1.10.62>	καὶ προσέταξεν αὐτοῖς ὁ βασιλεύς, καὶ ἐξέδυσεν Ἰωναθὰν τὰ ἱμάτια αὐτοῦ, καὶ ἐνέδυσεν αὐτὸν πορφύραν· καὶ ἐποίησαν οὕτως.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.63>	καὶ ἐκάθισεν αὐτὸν ὁ βασιλεὺς μετʼ αὐτοῦ, καὶ εἶπεν τοῖς ἄρχουσιν αὐτοῦ Ἐξέλθατε μετʼ αὐτοῦ εἰς μέσον τῆς πόλεως, καὶ κηρύξατε τοῦ μηδένα ἐντυγχάνειν κατὰ τούτου περὶ μηδενὸς πράγματος. καὶ μηδεὶς αὐτῷ ἐνοχλείτω περὶ παντὸς λόγου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.64>	καὶ ἐγένετο ὡς εἶδον οἱ ἐντυγχάνοντες τὴν δόξαν αὐτοῦ καθὼς ἐκήρυξεν, καὶ περιβεβλημένον αὐτὸν σινδόνα, καὶ ἔφυγον πάντες.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.65>	καὶ ἐδόξασεν αὐτὸν ὁ βασιλεύς, καὶ ἔγραψεν αὐτὸν τῶν πρώτων φίλων, καὶ ἔθετο αὐτὸν στρατηγὸν καὶ μεριδάρχην.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.66>	καὶ ἐπέστρεψεν Ἰωναθὰν εἰς Ἰερουσαλὴμ μετ εἰρήνης καὶ εὐφροσύνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.67>	Καὶ ἐν ἔτει πέμπτῳ καὶ ἑξηκοστῷ καὶ ἑκατοστῷ ἦλθεν Δημήτριος ὁ υἱὸς Δημητρίου ἐκ Κρήτης εἰς τὴν γῆν τῶν πατέρων αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.68>	καὶ ἤκουσεν Ἀλέξανδρος ὁ βασιλεύς, καὶ ἐλυπήθη σφόδρα, καὶ ἀπέστρεψεν εἰς Ἀντιοχίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.69>	καὶ κατέστησεν Δημήτριος Ἀπολλώνιον τὸν ὄντα ἐπὶ Κοίλης Συρίας, καὶ συνήγαγεν δύναμιν μεγάλην, καὶ παρενέβαλεν ἐν Ἰάμνείᾳ· καὶ ἀπέστειλεν πρὸς Ἰωναθὰν τὸν ἀρχιερέα, λέγων
<septuaginta.machabaeorum_i urn:cts:greekLit:tlg0527.tlg023.1st1K-grc1.10.70>	Σὺ μονώτατος ἐπαίρῃ ἐφʼ ἡμᾶς, ἐγὼ δὲ ἐγενήθην εἰς καταγέλωτα καὶ ὀνειδισμὸν διὰ σέ· καὶ διὰ τί ἐξουσιάζῃ ἐφʼ ἡμᾶς ἐν τοῖς ὄρεσιν
<septuaginta.machabaeorum_i urn:cts:greekLit:tlg0527.tlg023.1st1K-grc1.10.71>	νῦν οὖν εἰ πέποιθας ἐπὶ ταῖς δυνάμεσίν σου, κατάβηθι πρὸς ἡμᾶς εἰς τὸ πεδίον, καὶ συνκριθώμεν ἑαυτοῖς ἐκεῖ, ὅτι μετʼ ἐμοῦ ἐστιν δύναμις τῶν πόλεων.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.72>	ἐρώτησον καὶ μάθε τίς εἰμι καὶ οἱ λοιποὶ οἱ βοηθοῦντες ἡμῖν· καὶ λέγουσιν Οὐκ ἔστιν ὑμῖν στάσις ποδὸς κατὰ πρόσωπον ημῶν, ὅτι δὶς ἐτροπώθησαν οἱ πατέρες σου ἐν τῇ γῇ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.73>	καὶ νῦν οὐ δυνήσῃ ὑποστῆναι τὴν ἵππον καὶ δύναμιν τοιαύτην ἐν τῷ πεδίῳ, ὅπου οὐκ ἔστιν λίθος οὐδὲ κόχλαξ οὐδὲ τόπος τοῦ φυγεῖν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.74>	Ὡς δε ἤκουσεν Ἰωναθὰν τῶν λόγων Ἀπολλωνίου, ἐκινήθη τῇ διανοίᾳ. καὶ ἐπέλεξεν δέκα χιλιάδας ἀνδρῶν, καὶ ἐξῆλθεν ἐξ Ἰερουσαήμ, καὶ συνήντησεν αὐτῷ Σίμων ὁ ἀδελφὸς αὐτοῦ ἐπὶ βοήθειαν αὐτου.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.75>	καὶ παρενέβαλεν ἐπὶ Ἰόππην, καὶ ἀπέκλεισαν αὐτὸν οἱ ἐκ τῆς πόλεως, ὅτι φρουρὰ Ἀπολλωνίου ἐν Ἰόππης. καὶ ἐπολέμησαν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.76>	καὶ φοβηθέντες ἤνοιξαν οἱ ἐκ τῆς πόλεως, καὶ ἐκυρίευσεν Ἰωναθὰν Ἰόππης.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.77>	καὶ ἤκουσεν Ἀπολλώνιος, καὶ παρενέβαλεν τρισχιλίαν ἵππον καὶ δύναμιν πολλήν, καὶ ἐπορεύθη εἰς Ἀζωτον ὡς διοδεύων, καὶ ἅμα προσῆγεν εἰς τὸ πεδίον, καὶ διὰ τὸ ἔχειν αὐτὸν πλῆθος ἵππου καὶ πεποιθέναι ἐπʼ αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.78>	καὶ κατεδίωξεν ὀπίσω αὐτοῦ εἰς Ἄζωτον, καὶ συνῆψαν αἱ παρεμβολαὶ ὀπίσω αὐτοῦ εἰς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.79>	καὶ ἀπέλειπεν Ἀπολλώνιος χιλίαν ἵππον κρυπτῶς κατόπισθεν αὐτῶυ·
<septuaginta.machabaeorum_i urn:cts:greekLit:tlg0527.tlg023.1st1K-grc1.10.80>	καὶ ἔγνω Ἰωναθὰν ὅτι ἔστιν ἔνεδρον κατόπισθεν αὐτοῦ. καὶ ἐκύκλωσαν αὐτοῦ τὴν παρεμβολήν, καὶ ἐξετίναξον τὰς σχίζας εἰς τὸν λαὸν ἐκ πρωίθεν ἕως δείλης.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.81>	ὁ δὲ λαὸς ἱστήκει καθὼς ἐπέταξεν Ἰωναθάν, καὶ ἐκοπίασαν οἱ ἵπποι αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.82>	καὶ εἵλκυσεν Σίμων τὴν δύναμιν αὐτοῦ, καὶ συνῆψεν πρὸς τὴν φάλαγγα, ἡ γὰρ ἵππος ἐξελύθη· καὶ συνετρίβησαν ἀπʼ αὐτοῦ, καὶ ἔφυγαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.83>	καὶ ἡ ἵππος ἐσκορπίσθη ἐν τῷ πεδίῳ, καὶ ἔφυγον εἰς Ἄζωτον, καὶ εἰσῆλθον εἰς Βηθδαγὼν τὸ εἰδώλιον αὐτῶν τοῦ σωθῆναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.84>	καὶ ἐνεπύρισεν Ἰωναθὰν τὴν Ἄζωτον καὶ τὰς πόλεις τὰς κύκλῳ αὐτῆς, καὶ ἔλαβεν τὰ σκῦλα αὐτῶν, καὶ τὸ ἱερὸν Δαγὼν καὶ τὸ ἱερὸν αὐτῆς ἐνεπύρισεν ἐν πυρί.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.85>	καὶ ἐγένοντο οἱ πεπτωκότες μαχαίρᾳ σὺν τοῖς ἐνπυρισθεῖσιν εἰς ἄνδρας ὀκτακισχιλίους.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.86>	καὶ ἀπῆρεν ἐκεῖθεν Ἰωναθάν, καὶ παρενέβαλεν εἰς Ἀσκάλωνα, καὶ ἐξῆλθον οἱ ἐκ τῆς πόλεως εἰς συνάντησιν αὐτῷ ἐν δόξῃ μεγάλῃ.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.87>	καὶ ἐπέστρεψεν Ἰωναθὰν σὺν τοῖς παρʼ αὐτοῦ ἔχοντες σκῦλα πολλά.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.88>	καὶ ἐγένετο ὡς ἤκουσεν Ἀλέξανδρος ὁ βασιλεὺς τοὺς λόγους τούτους, καὶ προσέθετο δοξάσαι τὸν Ἰωναθάν.
<septuaginta.machabaeorum_i urn:cts:greekLit:tlg0527.tlg023.1st1K-grc1.10.89>	καὶ ἀπέστειλεν αὐτῷ πόρπην χρυσῆν, ὡς ἔθος ἐστὶν δίδοσθαι τοῖς συγγενεῦσιν τῶν βασιλέων· καὶ ἔδωκεν αὐτῷ τὴν Ἀκκαρὼν καὶ πάντα τὰ ὅρια αὐτῆς εἰς κληροδοσίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.1>	Καὶ ὁ βασιλεὺς Αἰγύπτου ἤθροισεν δυνάμεις πολλὰς ὡς ἡ ἄμμος ἡ παρὰ τὸ χεῖλος τῆς θαλάσσης, καὶ πλοῖα πολλά· καὶ ἐζήτησεν κατακρατῆσαι τῆς βασιλείας Ἀλεξάνδρου δόλῳ, καὶ προσθεῖναι αὐτὴν τῆ βασιλείᾳ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.2>	καὶ ἐξῆλθεν εἰς Συρίαν λόγοις εἰρηνικοῖς. καὶ ἤνοιγον αὐτῷ οἱ ἀπὸ τῶν πόλεων, καὶ συνήντων αὐτῷ, ὅτι ἐντολή ἦν Ἀλεξάνδρου τοῦ βασιλέως συναντᾷν αὐτῷ διὰ τὸ πενθερὸν αὐτοῦ εἶναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.3>	ὡς δὲ εἰσεπορεύετο εἰς τὰς πόλεις Πτολεμαίδος, ἀπέτασσε τὰς δυνάμεις φρουρὰν ἐν ἑκάστῃ πόλει.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.4>	ὡς δὲ ἤγγισεν Ἀζώτου,. ἔδειξαν αὐτῷ τὸ ἱερὸν Δαγὼν ἐνεπυρισμένον καὶ Ἄζωτον καὶ τὰ περιπόλια αὐτῆς καθῃρημένα καὶ τὰ σώματα ἐρριμμένα, καὶ τοὺς ἐνπεπυρισμένους οὓς ἐνεπύρισεν ἐν τῷ πολέμῳ, ἐποίησαν γὰρ θιμωνιὰς. αὐτῶν ἐν τῇ ὁδῷ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.5>	καὶ διηγήσαντο τῷ βασιλεῖ ἃ ἐποίησεν Ἰωναθάν, εἰς τὸ ψογίσαι αὐτόν· καὶ ἐσίγησεν ὁ βασιλεύς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.6>	καὶ συνήντησεν Ἰωναθὰν τῷ βασιλεῖ εἰς Ἰόππην μετὰ δόξης, καὶ ἠσπάσαντο ἀλλήλους, καὶ ἐκοιμήθησαν ἐκεῖ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.7>	καὶ ἐπορεύθη Ἰωναθὰν μετὰ τοῦ βασιλέως ἕως τοῦ ποταμοῦ τοῦ καλουμένου Ἐλευθέρου, καὶ ἐπέστρεψεν εἰς Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.8>	ὁ δὲ βασιλεὺς Πτολεμαῖος ἐκυρίευσεν τῶν πόλεων τῆς παραλίας ἕως Σελευκίας τῆς παραθαλασσίας, καὶ διελογίζετο περὶ Ἀλεξάνδρου λογισμοὺς πονηρούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.9>	καὶ ἀπέστειλεν πρέσβεις πρὸς Δημήτριον βασιλέα, λέγων Δεῦρο συνθώμεθα πρὸς ἑαυτοὺς διαθήκην, καὶ δώσω σοι τὴν θυγατέρα μου ἣν ἔχει Ἀλέξανδρος, καὶ βασιλεύσεις τῆς βασιλείας τοῦ πατρός σου·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.10>	μεταμεμέλημαι γὰρ δοὺς αὐτῷ τὴν θυγατέρα μου, ἐζήτησεν γὰρ ἀποκτεῖναί με.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.11>	καὶ ἐψόγισεν αὐτὸν χάριν τοῦ ἐπιθυμῆσαι αὐτὸν τῆς βασιλείας αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.12>	καὶ ἀφελόμενος αὐτοῦ τὴν θυγατέρα, ἔδωκεν αὐτὴν τῷ Δημητρίῳ, καὶ ἠλλοιώθη τὸ πρόσωπον Ἀλεξάνδρου, καὶ ἐφάνη ἔχθρα αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.13>	Καὶ εἰσῆλθεν Πτολεμαῖος εἰς Ἀντιοχίαν, καὶ περιέθετο τὸ διάδημα τῆς Ἀσίας, καὶ περιέθετο δύο διαδήματα περὶ τὴν κεφαλὴν αὐτοῦ, τὸ τῆς Ἀσίας καὶ Αἰγύπτου.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.14>	Ἀλέξανδρος δὲ ὁ βασιλεὺς ἧν εἰς Κιλικίαν κατὰ τοὺς καιροὺς ἐκείνους, ὅτι ἀπεστάτουν οἱ ἀπὸ τῶν τόπων ἐκείνων.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.15>	καὶ ἤκουσεν Ἀλέξανδρος, καὶ ἦλθεν ἐπʼ αὐτὸν ἐν πολέμῳ· καὶ ἐξήγαγεν Πτολεμαῖος καὶ ἀπήντησεν αὐτῷ ἐν χειρὶ ἰσχυρῷ, καὶ ἐτροπώσατο αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.16>	καὶ ἔφυγεν Ἀλέξανδρος εἰς τὴν Ἀραβίαν, τοῦ σκεπασθῆναι αὐτὸν ἐκεῖ· ὁ δὲ βασιλεὺς Πτολεμαῖος ὑψώθη.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.17>	καὶ ἀφεῖλεν Ζαβδιὴλ ὁ Ἄραψ τὴν κεφαλὴν Ἀλεξάνδρου, καὶ ἀπέστειλεν τῷ Πτολεμαίῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.18>	καὶ ὁ βασιλεὺς Πτολεμαῖος ἀπέθανεν ἐν τῇ ἡμέρᾳ τῇ τρίτῃ, καὶ οἱ ὄντες ἐν τοῖς ὀχυρώμασιν αὐτοῦ ἀπώλοντο ὑπὸ τῶν ἐν τοῖς ὀχυρώμασιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.19>	καὶ ἐβασίλευσεν Δημήτριος ἔτους ἑβδόμου καὶ ἑξηκοστοῦ καὶ ἑκατοστοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.20>	Ἐν ταῖς ἡμέραις ἐκείναις συνήγαγεν Ἰωναθὰν τοὺς ἐκ τῆς Ἰουδαίας, τοῦ ἐκπολεμῆσαι τὴν ἄκραν τὴν ἐν Ἰερουσαλήμ· καὶ ἐποίησαν ἐπʼ αὐτὴν μηχανὰς πολλάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.21>	καὶ ἐπορεύθησάν τινες μισοῦντες τὸ ἔθνος αὐτῶν, ἄνδρες παράνομοι, πρὸς τὸν βασιλέα, καὶ ἀπήγγειλαν αὐτῷ ὅτι Ἰωναθὰν περικάθηται τὴν ἄκραν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.22>	καὶ ἀκούσας ὠργίσθη· ὡς δὲ ἤκουσεν, εὐθέως ἀναζεύξας ἦλθεν εἰς Πτολεμαίδα, καὶ ἔγραψεν Ἰωναθὰν τοῦ μὴ περικαθῆσθαι καὶ τοῦ ἀπαντῆσαι αὐτὸν αὐτῷ συνμίσγειν εἰς Πτολεμαίδα τὴν ταχίστην.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.23>	ὡς δὲ ἤκουσεν Ἰωναθάν, ἐκέλευσεν περικαθῆσθαι· καὶ ἐπέλεξεν τῶν πρεσβυτέρων Ἰσραὴλ καὶ τῶν ἱερέων, καὶ ἔδωκεν αὐτὸν τῷ κινδύνῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.24>	καὶ λαβὼν ἀργύριον καὶ χρυσίον καὶ ἱματισμὸν καὶ ἕτερα ξένια πλείονα, καὶ ἐπορεύθη πρὸς τὸν βασιλέα εἰς Πτολεμαίδα, καὶ εὗρεν χάριν ἐναντίον αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.25>	καὶ ἐνετύγχανον κατʼ αὐτοῦ τινες ἄνομοι τῶν ἐκ τοῦ ἔθνους.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.26>	καὶ ἐποίησεν αὐτῷ ὁ βασιλεὺς καθὼς ἐποίησαν αὐτῷ οἱ πρὸ αὐτοῦ, καὶ ὕψωσεν αὐτὸν ἐναντίον πάντων τῶν φίλων αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.27>	καὶ ἔστησεν αὐτῷ τὴν ἀρχιερωσύνην, καὶ ὅσα ἄλλα εἶχεν τίμια τὸ πρότερον, καὶ ἐποίησεν αὐτὸν τῶν πρώτων φίλων ἡγεῖσθαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.28>	καὶ ἠξίωσεν Ἰωναθὰν τὸν βασιλέα ποιῆσαι τὴν Ἰουδαίαν ἀφορολόγητον καὶ τὰς τρεῖς τοπαρχίας καὶ τὴν Σαμαρῖτιν, καὶ ἐπηγγείλαντο αὐτῷ τάλαντα τριακόσια.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.29>	καὶ εύδόκησεν ὁ βασιλεύς, καὶ ἔγραψεν τῷ Ἰωναθὰν ἐπιστολὰς περὶ πάντων τούτων ἐχούσας τὸν τρόπον τοῦτον
<septuaginta.machabaeorum_i urn:cts:greekLit:tlg0527.tlg023.1st1K-grc1.11.30>	Βασιλεὺς Δημήτριος Ἰωναθὰν τῷ ἀδελφῷ χαίρειν, καὶ ἔθνει Ἰουδαίῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.31>	τὸ ἀντίγραφον τῆς ἐπιστολῆς, ἧς ἐγράψαμεν Λασθένει τῷ συγγενεῖ ἡμῶν περὶ ὑμῶν, γεγράφαμεν καὶ πρὸς ὑμᾶς, ὅπως ἴδητε
<septuaginta.machabaeorum_i urn:cts:greekLit:tlg0527.tlg023.1st1K-grc1.11.32>	Βασιλεὺς Δημήτριος Λασθένει τῷ πατρὶ χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.33>	τῷ ἔθνει τῶν Ἰουδαίων φίλοις ἡμῶν καὶ συντηροῦσι τὰ πρὸς ἡμᾶς δίκαια ἐκρίναμεν ἀγαθοποιῆσαι, χάριν τῆς ἑαυτῶν εὐνοίας πρὸς ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.34>	θστάκαμεν οὖν αὐτοῖς τὰ ὅρια τῆς Ἰουδαίας καὶ τοὺς τρεῖς νομούς, Ἀφαίρεμα καὶ Λύδδα καὶ Ῥαθαμείν· προσετέθησαν τῇ Ἰουδαίᾳ ἀπὸ τῆς Σαμαρίτιδος· καὶ πάντα τὰ συγκυροῦντα αὐτοῖς πᾶσιν τοῖς θυσιάζουσιν εἰς Ἰεροσόλυμα, ἀντὶ τῶν βασιλικῶν ὧν ἐλάμβανεν ὁ βασιλεὺς παρʼ αὐτῶν τὸ πρότερον κατʼ ἐνιαυτὸν ἀπὸ τῶν γενημάτων τῆς γῆς καὶ τῶν ἀκροδρύων.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.35>	καὶ τὰ ἄλλα τὰ ἀνήκοντα ἡμῖν ἀπὸ τοῦ νῦν τῶν δεκατῶν καὶ τῶν τελῶν τῶν ἀνηκόντων ἡμίν, καὶ τὰς τοῦ ἁλὸς λίμνας, καὶ τοὺς ἀνήκοντας ἡμῖν στεφάνους, πάντα ἐπαρκέσομεν αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.36>	καὶ οὐκ ἀθετήσεται οὐδέν τούτων ἀπὸ τοῦ νῦν ἐπὶ τὸν ἅπαντα χρόνον.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.37>	νῦν οὖν ἐπιμελεῖσθε τοῦ ποιῆσαι τούτων ἀντίγραφον, καὶ δοθήτω Ἰωναθάν, καὶ, τεθήτω ἐν ὄρει τῷ ἁγίῳ ἐν τόπῳ ἐπιτηδείῳ ἐπισήμῳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.38>	Καὶ ἴδεν Δημήτριος ὁ βασιλεὺς ὅτι ἡσύχασεν ἡ γῆ ἐνώπιον αὐτοῦ καὶ οὐθὲν αὐτῷ ἀνθεστήκει, καὶ ἀπέλυσεν πάσας τὰς δυνάμεις αὐτοῦ, ἕκαστον εἰς τὸν ἴδιον τόπον, πλὴν τῶν ξένων δυνάμεων ὧν ἐξενολόγησεν ἀπὸ τῶν νήσων τῶν ἐθνῶν· καὶ ἤχθρασαν αὐτῶν πᾶσαι αἱ δυνάμεις αἱ ἀπὸ τῶν πατέρων.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.39>	Γρύφαων δὲ ἦν τῶν παρὰ Ἀλεξάνδρου τὸ πρότερον, καὶ ἴδεν ὅτι πᾶσαι αἱ δυνάμεις καταγογγύζουσιν κατὰ τοῦ Δημητρίου, καὶ ἐπορεύθη πρὸς Σινμαλκουὴ τὸν Ἄραβα, ὃς ἔτρεφεν τὸν Ἀντίοχον τὸ παιδάριον τὸ τοῦ Ἀλεξάνδρου·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.40>	καὶ προσήδρευεν αὐτῷ, ὅπως παραδοῖ αὐτὸν αἰτῷ, ὅπως βασιλεύσῃ ἀντὶ τοῦ πατρὸς αὐτοῦ· καὶ ἀπἡγγειλαν αὐτῷ ὅσα συνετέλεσεν Δημήτριος, καὶ τὴν ἔχθραν ἣν ἐχθραίνουσιν αὐτῷ αἱ δυνάμεις αὐτοῦ· καὶ ἔμεινεν ἐκεῖ ἡμέρας πολλάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.41>	Καὶ ἀπέστειλεν Ἰωναθὰν πρὸς Δημήτριον τὸν βασιλέα, ἵνα ἐκβάλῃ τοὺς ἐκ τῆς ἄκρας ἐξ Ἰερουσαλὴμ καὶ τοὺς ἐν τοῖς ὀχυρώμασιν· ἦσαν γὰρ πολεμοῦντες τὸν Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.42>	καὶ ἀπέστειλεν Δημήτριος πρὸς Ἰωναθὰν λέγων Οὐ μόνον ταῦτα ποιήσω σοι καὶ τῷ ἔθνει σου, ἀλλ᾿ ἢ δόξῃ δοξάσω σε καὶ τὸ ἔθνος σου, ἐὰν εὐκαιρίας τύχω.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.43>	νῦν οὖν ὀρθῶς ποιήσεις ἀποστείλας ἡμῖν ἄνδρας οἳ συμμαχήσουσίν μοι, ὅτι ἀπέστησαν πᾶσαι αἱ δυνάμεις μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.44>	καὶ ἀπέστειλεν Ἰωναθὰν ἄνδρας τρισχιλίους δυνατοὺς ἰσχύι αὐτῶν εἰς Ἀντιοχίαν, καὶ ἤλθοσαν πρὸς τὸν βασιλέι, καὶ ηὐφράνθη ὁ βασιλεὺς ἐπὶ τῇ ἐφόδῳ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.45>	καὶ ἐπισυνήχθησαν οἱ ἐκ τῆς πόλεως εἰς μέσον τῆς πόλεως εἰς ἄνδρας δώδεκα μυριάδας, καὶ ἠβούλοντο ἀνελεῖν τὸν βασιλέα.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.46>	καὶ ἔφυγεν ὁ βασιλεὺς εἰς τὴν αὐλήν, καὶ κατελάβοντο οἱ ἐκ τῆς πόλεως τὰς διόδους δῆς πόλεως, καὶ ἤρξαντο ἐκπολεμεῖν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.47>	καὶ ἐκάλεσεν ὁ βασιλεὺς τοὺς Ἰουδαίους ἐπὶ βοήθειαν, καὶ ἐπισυνήχθησαν πρὸς αὐτὸν πάντες ἅμα· καὶ διεσπάρησαν ἐν τῇ πόλει· καὶ ἀπέκτειναν ἐν τῇ πόλει ἐν τῇ ἡμέρᾳ ἐκείνῃ εἰς μυριάδας δέκα.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.48>	καὶ ἐνεπύρισαν τὴν πόλιν, καὶ ἐλάβοσαν σκῦλα πολλὰ ἐν ἐκείνῃ τῇ ἡμέρᾳ, καὶ ἔσωσαν τὸν βασιλέα.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.49>	καὶ ἴδον οἱ ἀπὸ τῆς πόλεως ὅτι κατεκράτησαν οἱ Ἰουδαῖοι τῆς πόλεως ὡς ἠβούλοντο, καὶ ἠσθένησαν ταῖς διανοίαις αὐτῶν, καὶ ἐκέκραξαν πρὸς τὸν βασιλέα μετὰ δεήσεως, λέγοντες
<septuaginta.machabaeorum_i urn:cts:greekLit:tlg0527.tlg023.1st1K-grc1.11.50>	Δὸς ἡμῖν δεξιάς, καὶ παυσάσθωσαν οἱ Ἰουδαῖοι πολεμοῦντες ἡμᾶς καὶ τὴν πόλιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.51>	καὶ ἔριψαν τὰ ὅπλα, καὶ ἐποίησαν εἰρήνην· καὶ ἐδοξάσθησαν οἱ Ἰουδαῖοι ἐναντίον τοῦ βασιλέως καὶ ἐνώπιον πάντων τῶν ἐν τῇ βασιλειᾳ αὐτοῦ· καὶ ἐπέστρεψαν εἰς Ἰερουσαλὴμ ἔχοντες σκῦλα πολλά.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.52>	καὶ ἐκάθισεν ὁ βασιλεὺς Δημήτριος ἐπὶ θρόνου τῆς βασιλείας αὐτοῦ, καὶ ἡσύχασεν ἡ γῆ ἐνώπιον αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.53>	καὶ ἐψεύσατο πάντα ὅσα εἶπεν, καὶ ἠλλοτριώθη τῷ Ἰωναθὰν καὶ οὐκ ἀνταπέδωκεν τὰς εὐνοίας ἃς ἀνταπέδωκεν αὐτῷ, καὶ ἔθλιψεν αὐτὸν σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.54>	Μετὰ δὲ ταῦτα ἀπέστρεψεν Τρύφων καὶ Ἀντίοχος μετʼ αὐτοῦ, παιδάριον νεώτερον· καὶ ἐβασίλευσεν, καὶ ἐπέθετο διάδημα.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.55>	καὶ ἐπισυνήχθησαν πρὸς αὐτὸν πᾶσαι αἱ δυνάμεις ἃς ἀπεσκοράκισεν Δημήτριος, καὶ ἐπολέμησαν πρὸς αὐτόν, καὶ ἔφυγεν καὶ ἐτροπώθη·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.56>	καὶ ἔλαβεν Τρύφων τὰ θηρία, καὶ κατεκράτησεν Ἀντιοχίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.57>	καὶ ἔγραψεν Ἀντίοχος ὁ νεώτερος Ἰωνάθα λέγων Ἵστημί σοι τὴν ἀρχιερωσύνην, καὶ καθίστημί σε ἐπὶ τῶν τεσσάρων νομῶον, καὶ εἶυαί σε τῶν φίλων τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.58>	καὶ ἀπέστειλεν αὐτῷ χρυσώματα καὶ διακονίαν, καὶ ἔδωκεν αὐτῷ ἐξουσίαν πίνειν ἐν χρυσώμασιν καὶ εἶναι ἐν πορφύρᾳ καὶ ἔχειν πόρπην χρυσῆν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.59>	καὶ Σίμωνα τὸν ἀδελφὸν αὐτοῦ κατέστησεν στρατηγὸν ἀπὸ τῆς κλίμακος Ἰύρου ἔως τῶν ὁρίων Αἰγύπτου.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.60>	καὶ ἐξῆλθεν Ἰωναθάν, καὶ διεπορεύετο πέραν τοῦ ποταμοῦ καὶ ἐν ταῖς πόλεσιν, καὶ ἡθροίσθησαν πρὸς αὐτὸν πᾶσαι αἱ δυνάμεις Συρίας εἰς συμμαχίαν· καὶ ἦλθεν εἰς Ἀσκάλωνα, καὶ ἀπήντησαν αὐτῷ οἱ ἐκ τῆς πόλεως ἐνδόξως.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.61>	καὶ ἀπῆλθεν ἐκεῖθεν εἰς Γάζαν, καὶ ἀπέκλεισαν οἱ ἀπὸ Γάζης· καὶ περιεκάθισεν περὶ αὐτήν, καὶ ἐνεπύρισεν τὰ περιπόλια αὐτῆς ἐν πυρί, καὶ ἐσκύλευσεν αὐτάς·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.62>	καὶ ἠξίωσαν οἱ ἀπὸ Γάζης Ἰωναθάν, καὶ ἔδωκεν αὐτοῖς δεξιάς· καὶ ἔλαβεν τοὺς υἱοὺς τῶν ἀρχόντων αὐτῶν εἰς ὅμηρα, καὶ ἐξαπέστειλεν αὐτοὺς εἰς Ἰερουσαλήμ, καὶ διῆλθεν τὴν χώραν ἕως Δαμασκοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.63>	Καὶ ἤκουσεν Ἰωναθὰν ὅτι παρῆσαν οἱ ἄρχοντες Δημητρίου εἰς Κῆδες τὴν ἐν τῇ Γαλιλαίᾳ μετὰ δυνάμεως πολλῆς, βουλόμενοι μεταστῆσαι αὐτὸν τῆς χρείας.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.64>	καὶ συνήντησεν αὐτοῖς, τὸν δὲ ἀδελφὸν αὐτοῦ Σίμωνα κατέλειπεν ἐν τῇ χώρᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.65>	καὶ παρενέβαλεν Σίμων ἐν Βεθσούρᾳ, καὶ ἐπολέμει αὐτὴν ἡμέρας πολλὰς καὶ συνέκλεισεν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.66>	καὶ ἠξίωσαν αὐτὸν τοῦ δεξιὰς λαβεῖν, καὶ ἔδωκεν αὐτοῖς· καὶ ἐξέβαλεν αὐτοὺς ἐκεῖθεν καὶ κατελάβετο τὴν πόλιν, καὶ ἔθετο ἐπʼ αὐτὴν φρουράν.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.67>	καὶ Ἰωναθὰν καὶ ἡ παρεμβολὴ αὐτοῦ παρενέβαλον ἐπὶ τὸ ὕδωρ τοῦ Γεννησάρ· καὶ ὤρθρισαν τὸ πρωὶ εἰς τὸ πεδίον Νασώρ·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.68>	καὶ ἰδοὺ παρεμβολὴ ἀλλοφύλων ἀπήντα αὐτῷ ἐν τῷ πεδίῳ, καὶ ἐξέβαλον ἔνεδρον ἐπʼ αὐτὸν ἐν τοῖς ὄρεσιν, αὐτοὶ δὲ ἀπήντησαν ἐξ ἐναντίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.69>	τὰ δὲ ἔνεδρα ἐξανέστησαν ἐκ τῶν τόπων ἑαυτῶν, καὶ συνῆψαν πόλεμον· καὶ ἔφυγον οἱ παρὰ Ἰωνάθου πάντες·
<septuaginta.machabaeorum_i urn:cts:greekLit:tlg0527.tlg023.1st1K-grc1.11.70>	οὐδὲ εἰς κατελείφθη ἀπʼ αὐτῶν, πλὴν Ματταθίας ὁ τοῦ Ἀψαλώμου καὶ Ἰούδας ὁ τοῦ Χαλφεί, ἄρχοντες τῆς στρατιᾶς τῶν δυνάμεων.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.71>	καὶ διέρρηξεν Ἰωναθὰν τὰ ἱμάτια αὐτοῦ, καὶ ἐπέθετο γῆν ἐπὶ τὴν κεφαλὴν αὐτοῦ, καὶ προσηύξατο.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.72>	καὶ ἐπέστρεψεν πρὸς αὐτοὺς πολέμῳ, καὶ ἐτροπώσατο αὐτούς, καὶ ἔφυγον.
<septuaginta.machabaeorum_i urn:cts:greekLit:tlg0527.tlg023.1st1K-grc1.11.73>	καὶ ἴδον οἱ φυγόντες παρʼ αὐτοῦ, καὶ ἐπέστρεψαν πρὸς αὐτόν, καὶ ἐδίωκον μετʼ αὐτοῦ ἕως Κάδης ἕως τῆς παρεμβολῆς αὐτῶν, καὶ παρενέβαλον ἐκεῖ
<septuaginta.machabaeorum_i urn:cts:greekLit:tlg0527.tlg023.1st1K-grc1.11.74>	καὶ ἔπεσον ἐκ τῶν ἀλλοφύλων ἐν τῇ ἡμἐρᾳ ἐκείνῃ εἰς ἄνδρας τρισχιλίους· καὶ ἐπέστρέψεν Ἰωναθὰν εἰς Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.1>	Καὶ ἴδεν Ἰωναθὰν ὅτι ὁ καιρὸς αὐτῷ συνεργεῖ, καὶ ἐπέλεξεν ἄνδρας, καὶ ἀπέστειλεν εἰς Ῥώμην στῆσαι καὶ ἀνανεῶσαι τὴν πρὸς αὐτοὺς φιλίαν·
<septuaginta.machabaeorum_i urn:cts:greekLit:tlg0527.tlg023.1st1K-grc1.12.2>	καὶ πρὸς Σπαρτιάτας καὶ τόπους ἑτέρους ἀπέστειλεν ἐπιστολὰς κατὰ ταὐτά.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.3>	καὶ ἐπορεύθησαν εἰς Ρώμην, καὶ ἐπορεύθησαν εἰς τὸ βουλευτήριον, καὶ εἶπαν Ἰωναθὰν ὁ ἀρχιερεὺς καὶ τὸ ἔθνος τῶν Ἰουδαίων ἀπέστειλαν ἡμᾶς ἀνανεώσασθαι τὴν φιλίαν αὐτοῖς καὶ τὴν συμμαχίαν κατὰ τὸ πρότερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.4>	καὶ ἔδωκαν ἐπιστολὰς αὐτοῖς πρὸς αὐτοὺς κατὰ τόπον, ὅπως προπέμπωσιν αὐτοὺς εἰς γῆν Ἰούδα μετ᾿ εἰρήνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.5>	καὶ τοῦτο ἀντίγραφον τῶν ἐπιστολῶν ὦν ἔγραψεν Ἰωναθὰν τοῖς Σπαρτιάταις
<septuaginta.machabaeorum_i urn:cts:greekLit:tlg0527.tlg023.1st1K-grc1.12.6>	Ἰωναθὰν ἀρχιερεὺς τοῦ ἔθνους καὶ ἡ γερουσία καὶ οἱ ἱερεῖς καὶ ὁ λοιπὸς δῆμος τῶν Ἰουδαίων Σπαρτιάταις τοῖς ἀδελφοῖς χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.7>	ἔτι πρότερον ἀπεστάλησαν ἐπιστολαὶ πρὸς Ὀνίαν τὸν ἀρχιερέα, παρὰ δʼ Ἀρείου τοῦ βασιλεύοντος ἐν ὑμῖν, ὅτι ἐστὲ ἀδελφοὶ ἡμῶν, ὡς τὸ ἀντίγραφον ὑπόκειται.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.8>	καὶ ἐπεδέξατο Ὀνίας τὸν ἄνδρα τὸν ἀπεσταλμένον ἐνδόξως, καὶ ἔλαβεν τὰς ἐπιστολάς, ἐν αἷς διεσαφεῖτο περὶ συμμαχίας καὶ φιλίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.9>	καὶ ἡμεῖς οὗν ἀπροσδεεῖς τούτων ὄντες, παράκλησιν ἔχοντες τὰ βιβλία τὰ ἅγια τὰ ἐν ταῖς χερσὶν ἡμῶν,
<septuaginta.machabaeorum_i urn:cts:greekLit:tlg0527.tlg023.1st1K-grc1.12.10>	ἐπειράθημεν ἀποστεῖλαι τὴν πρὸς ὑμᾶς ἀδελφότητα καὶ φιλίαν ἀνανεώσασθαι, πρὸς τὸ μὴ ἐξαλλοτριωθῆναι ὑμῶν· πολλοὶ γὰρ καιροὶ διῆλθον ἀφʼ οὗ ἀπεστείλατε πρὸς ἡμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.11>	ἡμεῖς οὗν ἐν παντὶ καιρῷ ἀδιαλείπτως ἐν ταῖς ἑορταῖς καὶ ἐν ταῖς λοιπαῖς καθηκούσαις ἡμέραις μιμνησκόμεθα ὑμῶν, ἐφʼ ὧν προσφέρομεν θυσιῶν καὶ ἐν ταῖς προσευχαῖς, ὡς δέον ἐστὶν καὶ πρέπον μνημονεύειν ἀδελφῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.12>	εὐφραινόμεθα δὲ ἐπὶ τῇ δόξῃ ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.13>	ἡμᾶς δὲ ἐκύκλωσαν πολλαὶ θλίψεις καὶ πόλεμοι πολλοί, καὶ ἐπολέμησαν ἡμᾶς οἱ βασιλεῖς οἱ κύκλῳ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.14>	οὐκ ἠβουλόμεθα οὖν παρενοχλεῖν ὑμῖν καὶ τοὺς λοιποὺς συμμάχους καὶ φίλους ἡμῶν ἐν τοῖς πολέμοις τούτοις.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.15>	ἔχομεν γὰρ τὴν ἐξ οὐρανῶν βοηθίαν βοηθοῦσαν ἡμῖν, καὶ ἐρύσθημεν ἀπὸ τῶν ἐχθρῶν ἡμῶν, καὶ ἐταπεινώθησαν οἱ ἐχθροὶ ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.16>	ἐπελέξαμεν οὗν Νουμήνιον Ἀντιόχου καὶ Ἀντίπατρον Ἰάσονος, καὶ ἀπεστάλκαμεν πρὸς Ῥωμαίους ἀνανεώσασθαι τὴν πρὸς αὐτοὺς φιλίαν καὶ συμμαχίαν τὴν πρότερον.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.17>	ἐνετειλάμεθα οὖν αὐτοῖς καὶ πρὸς ὑμᾶς πορευθῆναι καὶ ἀσπάσασθαι ὑμᾶς, καὶ ἀποδοῦναι ὑμῖν τὰς παρʼ ἡμῶν ἐπιστολὰς περὶ τῆς ἀνανεώσεως καὶ τῆς ἀδελφότητος ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.18>	καὶ νῦν καλῶς ποιήσετε ἀντιφωνήσαντες ἡμῖν πρὸς ταῦτα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.19>	Καὶ τοῦτο τὸ ἀντίγραφον τῶν ἐπιστολῶν ὧν ἀπέστειλαν Ὀνείᾳ
<septuaginta.machabaeorum_i urn:cts:greekLit:tlg0527.tlg023.1st1K-grc1.12.20>	Ἄρης βασιλεὺς Σπαρτιατῶν Ὀνείᾳ ἱερεῖ μεγάλῳ χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.21>	εὑρέθη ἐν γραφῇ περί τε τῶν Σπαρτιατῶν καὶ Ἰουδαίων, ὅτι ἀδελφοὶ εἰσίν, καὶ ὅτι εἰσὶν ἐκ γένους Ἀβραάμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.22>	καὶ νῦν ἀφʼ οὐ ἔγνωμεν ταῦτα, καλῶς ποιήσετε γράφοντες ἡμῖν περὶ τῆς εἰρήνης ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.23>	καὶ ἡμεῖς δὲ ἀντιγράφομεν ὑμῖν Tὰ κτήνη ὑμῶν καὶ ἡ ὕπαρξις ὑμῶν ἡμῖν ἐστιν, καὶ τὰ ἡμῶν ὑμῖν ἐστιν· ἐντελλόμεθα οὗν ὅπως ἀπαγγείλωσιν ὑμῖν κατὰ τὰ αὐτά.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.24>	Καὶ ἤκουσεν Ἰωναθὰν ὅτι ἐπέστρεψαν οἱ ἄρχοντες Δημητρίου μετὰ δυνάμεως πολλῆς ὑπέρ τὸ πρότερον τοῦ πολεμῆσαι πρὸς αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.25>	καὶ ἀπῆρεν ἐξ Ἰερουσαλήμ, καὶ ἀπήντησεν αὐτοῖς εἰς τὴν Ἁμαθειτιν χώραν· οὐ γὰρ ἔδωκεν αὐτοῖς ἀνοχὴν τοῦ ἐμβατεῦσαι εἰς τὴν χώραν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.26>	καὶ ἀπέστειλεν κατασκόπους εἰς τὴν παρεμβολὴν αὐτοῦ· καὶ ἐπέστρεψαν, καὶ ἀπήγγειλαν αὐτῷ ὅτι Οὕτως τάσσονται ἐπιπεσεῖν ἐπʼ αὐτοὺς τὴν νύκτα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.27>	ὡς δὲ ἔδυ ὁ ἥλιος, ἐπέταξεν Ἰωναθὰν τοῖς παρʼ αὐτοῦ γρηγορεῖν καὶ εἶναι ἐπὶ τοῖς ὅπλαις, ἑτοιμάζεσθαι εἰς πόλεμον δι᾿ ὅλης τῆς νυκτός· καὶ ἐξέβαλεν προφύλακας κύκλῳ τῆς παρεμβολῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.28>	καὶ ἤκουσαν οἱ ὑπεναντίοι ὅτι ἡτοίμασται Ἰωναθὰν καὶ οἱ παρʼ αὐτοῦ εἰς πόλεμον, καὶ ἐφοβήθησαν καὶ ἔπτηξαν τὴν καρδίαν αὐτῶν, καὶ ἀνέκαυσαν πυρὰς ἐν τῇ παρεμβολῇ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.29>	Ἰωναθὰν δὲ καὶ οἱ παρʼ αὐτοῦ οὐκ ἔγνωσαν ἕως πρωί ἔβλεπον γὰρ τὰ φῶτα καιόμενα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.30>	καὶ κατεδίωξεν ὀπίσω αὐτῶν, καὶ οὐκ ἐκατελαβεν αὐτούς, διέβησαν γὰρ τὸν Ἐλεύθερον ποταμόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.31>	καὶ ἐξέκλινεν Ἰωναθὰν ἐπὶ τοὺς Ἄραβας τοὺς καλουμένους Ζαβαδαίους, καὶ ἐπάταξεν αὐτούς, καὶ ἔλαβεν τὰ σκῦλα αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.32>	καὶ ἀναζεύξας ᾖλθεν εἰς Δαμασκόν, καὶ διώδευσεν ἐν πάσῃ τῇ χώρᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.33>	καὶ Σίμων ἐξῆλθεν καὶ διώδευσεν ἕως Ἀσκάλωνος, καὶ τὰ πλησίον ὀχυρώματα, καὶ ἐξέκλινεν εἰς Ἰόππην καὶ προκατελάβετο αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.34>	ἤκουσεν γὰρ ὅτι βούλονται τὸ ὀχύρωμα παραδοῦναι τοῖς παρὰ Δημητρίου, καὶ ἔθετο ἐκεῖ φρουράν, ὅπως φυλάσσωσιν αὐτήν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.35>	Καὶ ἐπέστρεψεν Ἰωναθὰν καὶ 'ξεκκλησίασεν τοὺς πρεσβυτέρους τοῦ λαοῦ, καὶ ἐβουλεύσατο μετʼ αὐτῶν τοῦ οἰκοδομῆσαι ὀχυρώματα ἐν τῇ Ἰουδαία,
<septuaginta.machabaeorum_i urn:cts:greekLit:tlg0527.tlg023.1st1K-grc1.12.36>	καὶ προσυψῶσαι τὰ τείχη Ἰερουσαλήμ, καὶ ὑψῶσαι ὕψος μέγα ἀνὰ μέσον τῆς ἄκρας καὶ τῆς πόλεως εἰς τὸ διαχωρίσαι αὐτὴν τῆς πόλεως, ἵνα ἡ αὕτη κατὰ μόνας, ὅπως μήτε ἀγοράζωσιν μήτε πωλῶσιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.37>	καὶ συνήχθησαν τοῦ οἰκοδομεῖν, καὶ ἔπεσεν τοῦ τείχους τοῦ χειμάρρου τοῦ ἐξ ἀπηλιώτου, καὶ ἐπεσκεύασεν τὸ καλούμενον Χαφεναθά.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.38>	καὶ Σίμων ᾠκοδόμησεν τὴν Ἁδιδὰ ἐν τῆ σεφηλά, καὶ ὠχύρωσεν θύρας καὶ μοχλούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.39>	Καὶ ἐζήτησεν Τρύφων βασιλεῦσαι τῆς Ἀσίας καὶ περιθέσθαι τὸ διάδημα καὶ ἐκτεῖναι χεῖρας ἐπὶ Ἀντίοχον τὸν βασιλέα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.40>	καὶ ηὐλαβήθη μή ποτε οὐκ ἐάσῃ αὐτὸν Ἰωναθὰν καὶ μὴ ποτε πολεμήσῃ πρὸς αὐτόν, καὶ ἐζήτει πόρον τοῦ συλλαββεῖν αὐτὸν τοῦ ἀποκτεῖναι· καὶ ἀπάρας ἦλθεν εἰς Βεθσά.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.41>	καὶ ἐξῆλθεν Ἰωναθὰν εἰς ἀπάντησιν αὐτῷ ἐν τεσσεράκοντα χιλιάσιν ἀνδρῶν ἐπιλελεγμέναις εἰς παράταξιν, καὶ ἦλθεν εἰς Βεθσά.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.42>	καὶ εἶδεν Τρύφων ὅτι πάρεστιν μετὰ δυνάμεως πολλῆς, καὶ ἐκτεῖναι χεῖρας ἐπʼ αὐτὸν ηὐλαβήθη.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.43>	καὶ ἐπεδέξατο αὐτὸν ἐνδόξως, καὶ συνέστησεν αὐτὸν πᾶσιν τοῖς φίλοις αὐτοῦ, καὶ ἔδωκεν αὐτῷ δόματα, καὶ ἐπέταξεν τοῖς φίλοις αὐτοῦ καὶ ταῖς δυνάμεσιν αὐτοῦ ὑπακούειν αὐτῷ ὡσαύτως.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.44>	καὶ εἶπεν τῷ Ἰωναθάν Ἵνα τί ἔκοψας πάντα τὸν λαὸν τοῦτον πολέμου μὴ ἐνεστηκότος ἡμῖν;
<septuaginta.machabaeorum_i urn:cts:greekLit:tlg0527.tlg023.1st1K-grc1.12.45>	καὶ νῦν ἀπόστειλον αὐτοὺς εἰς τοὺς οἴκους αὐτῶν, ἐπίλεξον δέ σεαυτῷ ἄνδρας ὀλίγους οἴτιωες ἔσονται μετὰ σοῦ· καὶ δεῦρο μετʼ ἐμοῦ εἰς Πτολεμαίδα, καὶ παραδώσω σοι αὐτὴν καὶ τὰ λοιπὰ ὀχυρώματα καὶ τὰς δυνάμεις τὰς πολλὰς καὶ πάντας τοὺς ἐπὶ τῶν χρειῶν, καὶ ἐπιστρέψας ἀπελεύσομαι· τούτου γὰρ χάριν πάρειμι.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.46>	καὶ ἐμπιστεύσας αὐτῷ ἐποίησεν καθὼς εἶπεν, καὶ ἐξαπέστειλεν τὰς δυνάμεις, καὶ ἀπῆλθον εἰς γῆν Ἰούδα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.47>	κατέλειπεν δὲ μεθʼ ἑαυτοῦ ἄνδρας τρισχιλίους· ὡς δισχιλίους ἀφῆκεν ἐν τῇ Γαλιλαίᾳ, χίλιοι δὲ συνῆλθον αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.48>	Ὡς δὲ εἰσῆλθεν Ἰωναθὰν εἰς Πτολεμαίδα, ἀπέκλεισαν οἱ Πτολεμαῖται τὰς πύλας, καὶ συνέλαβον αὐτόν, καὶ πάντας τοὺς συνελθόντας μετʼ αὐτοῦ ἀπέκτειναν ἐν ῥομφαίᾳ.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.49>	καὶ ἀπέστειλεν Τρύφων δυνάμεις καὶ ἵππον εἰς Γαλιλαίαν εἰς τὸ πεδίον τὸ μέγα, τοῦ ἀπολέσαι πάντας τοὺς παρὰ Ἰωνάθου.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.50>	καὶ ἐπέγνωσαν ὅτι συνελήμφθη καὶ ἀπόλωλεν, καὶ οἱ μετʼ αὐτοῦ· καὶ παρεκάλεσαν ἑαυτούς, καὶ ἐπορεύοντο συνεστραμμένοι ἕτοιμοι εἰς πόλεμον.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.51>	καὶ ἴδον οἱ διώκοντες ὅτι περὶ ψυχῆς ἐστιν αὐτοῖς· καὶ ἐπέστρεψαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.52>	καὶ ἦλθον πάντες μετ᾿ εἰρήνης εἰς γῆν Ἰούδα, καὶ ἐπένθησαν τὸν Ἰωναθὰν καὶ τοὺς μετʼ αὐτοῦ, καὶ ἐφοβήθησαν σφόδρα· καὶ ἐπένθησεν Ἰσραὴλ πένθος μέγα.
<septuaginta.machabaeorum_i urn:cts:greekLit:tlg0527.tlg023.1st1K-grc1.12.53>	καὶ ἐζήτησαν πάντα τὰ ἔθνη τὰ κύκλῳ αὐτῶν ἐκτρίψαι αὐτοὺς· εἶπαν γάρ Οὐκ ἔχουσιν ἄνδρα ἄρχοντα καὶ βοηθοῦντα· νῦν οὖν πολεμήσωμενν αὐτούς, καὶ ἐξαροῦμεν ἐξ ἀνθρόπων τὸ μνημόσυνον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.1>	Καὶ ἤκουσεν Σίμων ὅτι συνήγαγεν Τρύφων δύναμιν πολλὴν τοῦ ἐλθεῖν εἰς γῆν Ἰούδα τοῦ ἐκτρίψαι αὐτὴν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.2>	καὶ εἶδεν τὸν λαὸν ὅτι ἐστὶν ἔντρομος καὶ ἔκφοβος, καὶ ἀνέβη εἰς Ἰερουσαλὴμ καὶ ἤθροισεν τὸν λαόν·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.3>	καὶ παρεκάλεσεν αὐτούς, καὶ εἶπεν αὐτοῖς Αὐτοὶ οἴδατε ὅσα ἐγὼ καὶ οἱ ἀδελφοί μου καὶ οἶκος τοῦ πατρός μου ἐποιήσαμεν περὶ τῶν νόμων καὶ τῶν ἁγίων, καὶ τοὺς πολέμους καὶ τὰς στενοχαωρίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.4>	τούτου χάριν ἀπώλοντο οἱ ἀδελφοί μου πάντες χάριν τοῦ Ἰσραήλ, καὶ κατελείφθην ἐγὼ μόνος.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.5>	καὶ νῦν μὴ μοι γένοιτο φείσασθαί μου τῆς ψυχῆς ἐν παντὶ καιρῷ θλίψεως· οὐ γάρ εἰμι κρείσσων τῶν ἀδελφῶν μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.6>	πλὴν ἐκδικήσω περὶ τοῦ ἔθνους μου καὶ περὶ τῶν ἁγίων καὶ περὶ τῶν γυναικῶν καὶ τῶν τέκνων ἡμῶν, ὅτι συνήχθησαν πάντα τὰ ἔθνη ἐκτρίψαι ἡμᾶς ἔχθρας χάριν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.7>	καὶ ἀνεζωπύρισεν τὸ πνεῦμα τοῦ λαοῦ αὐτοῦ ἀκοῦσαι τῶν λόγων τούτων·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.8>	καὶ ἀπεκρίθησαν φωνῇ μεγάλῃ λέγοντες Σὺ εἶ ἡμῶν ἡγούμενος ἀντὶ Ἰούδου καὶ Ἰωνάθου τοῦ ἀδελφοῦ σου·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.9>	πολέμησον τὸν πόλεμον ἡμῶν, καὶ πάντα ὅσα ἐὰν εἴπῃς ἡμῖν ποιήσομεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.10>	καὶ συνήγαγεν πάντας τοὺς ἄνδρας τοὺς πολεμιστάς, καὶ ἐτάχυνεν τοῦ τελέσαι τὰ τείχη Ἰερουσαλήμ, καὶ ὀχύρωσεν αὐτὴν κυκλόθεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.11>	καὶ ἀπέστειλεν Ἰωναθὰν τὸν τοῦ Ἀψαλώμου καὶ μετʼ αὐτοῦ δύναμιν ἱκανὴν εἰς Ἰόππην, καὶ ἐξέβαλεν τοὺς ἐν αὐτῇ ὄντας, καὶ ἔμεινεν ἐκεῖ ἐν αὐτῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.12>	Καὶ ἀπῆρεν Τρύφων ἀπὸ Πτολεμαίδος μετὰ δυνάμεως πολλῆς εἰσελθεῖν εἰς γῆν Ἰούδα, καὶ Ἰωναθὰν μετʼ αὐτοῦ ἐν φυλακῇ·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.13>	Σίμων δὲ παρενέβαλεν ἐν Ἀδίδοις κατὰ προσώπου τοῦ πεδίου.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.14>	καὶ ἐπέγνω Τρύφων ὅτι ἀνέστη Σίμων ἀντὶ Ἰωνάθου τοῦ ἀδελφοῦ αὐτοῦ, καὶ ὅτι συνάπτειν αὐτῷ μέλλει εἰς πόλεμον· καὶ ἀπέστειλεν πρὸς αὐτὸν πρέσβεις, λέγων
<septuaginta.machabaeorum_i urn:cts:greekLit:tlg0527.tlg023.1st1K-grc1.13.15>	Περὶ ἀργυρίου οὗ ὥφειλεν Ἰωναθὰν ἀδελφός σου εἰς τὸ βασιλικόν, δι᾿ ἃς εἶχεν χρείας. συνέχομεν αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.16>	καὶ νῦν ἀπόστειλον ἀργυρίου ἑκατὸν τάλαντα καὶ δύο τῶν υἱῶν αὐτοῦ ὅμηρα, ὅπως μὴ ἀφεθεὶς ἀποστατήσει ἀφʼ ἡμῶν, καὶ ἀφήσομεν αὐτόν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.17>	καὶ ἔγνω Σίμων ὅτι δόλῳ λαλοῦσιν πρὸς αὐτόν, καὶ πέμπει τὸ ἀργύριον καὶ τὰ παιδάρια, καὶ μὴ ποτε ἔχθραν ἄρῃ μεγάλην πρὸς τὸν λαόν,
<septuaginta.machabaeorum_i urn:cts:greekLit:tlg0527.tlg023.1st1K-grc1.13.18>	λέγοντες Ὅτι οὐκ ἀπέστειλα αὐτῷ τὸ ἀργύριον καὶ τὰ παι- δάρια, ἀπώλετο·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.19>	καὶ ἀπέστειλεν τὰ παιδάρια καὶ τὰ ἑκατὸν τάλαντα· καὶ διεψεύσατο, καὶ οὐκ ἀφῆκεν τὸν Ἰωναθάν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.20>	καὶ μετὰ ταῦτα ἦλθεν Τρύφων τοῦ ἐμβατεῦσαι εἰς τὴν πόλιν καὶ ἐκτρίψαι αὐτήν, καὶ ἐκύλωσεν ὁδὸν τὴν εἰς Ἀδωρά· καὶ Σίμων καὶ ἡ παρεμβολὴ αὐτοῦ ἀντιπαρῆγεν αὐτῷ εἰς πάντα τόπον οὗ ἐπορεύετο.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.21>	οἱ δὲ ἐκ τῆς ἄκρας ἀπέστελλον πρεσβευτὰς καὶ κατασπεύδοντας αὐτὸν τοῦ ἐλθεῖν πρὸς αὐτὸν διὰ τῆς ἐρήμου καὶ ἀποστεῖλαι αὐτοῖς τροφάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.22>	καὶ ἡτοίμασεν Τρύφων πᾶσαν τὴν ἵππον αὐτοῦ ἐλθεῖν· καὶ ἐν τῇ νυκτὶ ἐκείνῃ ἤν χιὼν πολλὴ σφόδρα, καὶ οὐκ ἦλθεν διὰ τὴν χιόνα· καὶ ἀπῆρεν καὶ ἦλθεν εἰς τὴν Γαλααδῖτιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.23>	ὡς δὲ ἤγγισεν τῆς Βασκαμά, ἀπέκτεινεν τὸν Ἰωναθάν, καὶ ἐτάφη ἐκεῖ
<septuaginta.machabaeorum_i urn:cts:greekLit:tlg0527.tlg023.1st1K-grc1.13.24>	καὶ ἐπέστρεψεν Τρύφων καὶ ἀπῆλθεν εἰς τὴν γῆν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.25>	Καὶ ἀπέστειλεν Σίμων, καὶ ἔλαβεν τὰ ὀστᾶ Ἰωναθὰν τοῦ ἀδελφοῦ αὐτοῦ, καὶ ἔθαψεν αὐτὸν ἐν Μωδεείμ πόλει τῶν πατέρων αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.26>	καὶ ἐκόψαντο αὐτὸν πᾶς Ἰσραὴλ κοπετὸν μέγαν, καὶ ἐπένθησαν αὐτὸν ἡμέρας πολλάς.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.27>	καὶ ᾠκοδόμησεν Σίμων ἐπὶ τὸν τάφον τοῦ πατρὸς αὐτοῦ καὶ τῶν ἀδελφῶν αὐτοῦ, καὶ ὕψωσεν αὐτὸν τῇ ὁράσει λίθῳ ξυστῷ ἐκ τῶν ὄπισθεν καὶ ἐκ τῶν ἔμπροσθεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.28>	καὶ ἔστησεν ἑπτὰ πυραμίδας, μίαν κατέναντι τῆς μιᾶς, τῷ πατρὶ καὶ τῇ μητρὶ καὶ τέσσαρσιν ἀδελφοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.29>	καὶ ταύταις ἐποίησεν μηχανήματα περιθεὶς στύλους μεγάλους, καὶ ἐποίησεν ἐπὶ τοῖς στύλοις πανοπλίας εἰς ὄνομα αἰώνιον, καὶ παρὰ ὁ ταῖς πανοπλίαις πλοῖα ἐπιγεγλυμμένα, εἰς τὸ θεωρεῖσθαι ὑπὸ πάντων τῶν πλεόντων τὴν θάλασσαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.30>	οὗτος ὁ τάφος ὃν ἐποίησεν ἐν Μωδεεὶμ ἕως τῆς ἡμέρας ταύτης.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.31>	Ὁ δὲ Τρύφων ἐπορεύετο δόλῳ μετὰ Ἀντιόχου τοῦ βασιλέως τοῦ νεωτέρου, καὶ ἀπέκτεινεν αὐτόν,
<septuaginta.machabaeorum_i urn:cts:greekLit:tlg0527.tlg023.1st1K-grc1.13.32>	καὶ ἐβασίλευσεν ἀντʼ αὐτοῦ, καὶ περιέθετο τὸ διάδημα τῆς Ἀσίας, καὶ ἐποίησεν πληγὴν μεγάλην ἐπὶ τῆς γῆς.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.33>	Καὶ ᾠκοδόμησεν Σίμων τὸ ὀχύρωμα τῆς Ἰουδαίας, καὶ περιετείχισεν πύργοις ὑψηλοῖς καὶ τείχεσιν μεγάλοις καὶ πύργοις καὶ πύλαις καὶ μοχλοῖς, καὶ ἔθετο βρώματα ἐν τοῖς ὀχυρώμασιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.34>	καὶ ἐπελέξατο Σίμων ἄνδρας, καὶ ἀπέστειλεν πρὸς Δημήτριον τὸν βασιλέα τοῦ ποιῆσαι ἄφεσιν τῇ χώρᾳ, ὅτι πᾶσαι αἱ πράξεις Τρύφωνος ἦσαν ἁρπάσαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.35>	καὶ ἀπέστειλεν αὐτῷ Δημήτριος ὁ βασιλεὺς κατὰ τοὺς λόγους τούτους, καὶ ἀπεκρίθη αὐτῷ, καὶ ἔγραψεν αὐτῷ ἐπιστολὴν τοιαύτην
<septuaginta.machabaeorum_i urn:cts:greekLit:tlg0527.tlg023.1st1K-grc1.13.36>	Βασιλεὺς Δημήτριος Σίμωνι ἀρχιερεῖ καὶ φίλῳ βασιλέων καὶ πρεσβυτέροις καὶ ἔθνει Ἰουδαίων χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.37>	τὸν στέφανον τὸν χρυσοῦν, καὶ τὴν βάιν ἣν ἀπεστείλατε, κεκομίσμεθα, καὶ ἕτοιμοί ἐσμεν τοῦ ποιεῖν ὑυῖν εἰρήνην μεγάλην, καὶ γράφειν τοῖς ἐπὶ τῶν χρειῶν τοῦ ἀφεῖναι ὑμῖν ἀφέματα.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.38>	καὶ ὅσα ἐστήσαμεν πρὸς ὑμᾶς ἕστηκεν, καὶ τὰ ὀχυρώματα, ἃ ᾠκοδομήσατε, ὑπαρχέτω ὑμῖν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.39>	ἀφίεμεν δέ ὑμῖν ἀγνοήματα καὶ τὰ ἁμαρτήματα ἕως τῆς σήμερον ἡμέρας, καὶ τὸν στέφανον ὃν ὠφείλετε· καὶ εἵ τι ἄλλο ἐτελωνεῖτο ἐν Ἰερουσαλήμ, μηκέτι τελωνείσθω·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.40>	καὶ εἵ τινες ἐπιτήδειοι ὑμῶν γραφῆναι εἰς τοὺς περὶ ἡμᾶς, ἐνγραφέσθωσαν, καὶ γινέσθω ἀνὰ μέσον ἡμῶν εἰρήνη.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.41>	Ἔτους ἑκατοστοῦ ἑβδομηκοστοῦ ἤρθη ὁ ζυγὸς τῶν ἐθνῶν ἀπὸ τοῦ Ἰσραήλ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.42>	καὶ ἤρξατο ὁ λαὸς Ἰσραὴλ γράφειν ἐν ταῖς συνγραφαῖς καὶ συναλλάγμασιν Ἔτους πρώτου ἐπὶ Σίμωνος ἀρχιερέως μεγάλου καὶ στρατηγοῦ καὶ ἡγουμένου Ἰουδαίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.43>	Ἐν ταῖς ἡμέραις ἐκείναις παρενέβαλεν ἐπὶ Γάζαν, καὶ ἐκύκλωσεν αὐτὴν παρεμβολαῖς, καὶ ἐποίησεν ἑλέπολιν καὶ προσήγαγεν τῇ πόλει, καὶ ἐπάταξεν πύργον ἕνα, καὶ κατελάβετο.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.44>	καὶ ἐξήλλοντο οἱ ἐν τῇ ἑλεπόλει εἰς τὴν πόλιν, καὶ ἐγένετο κίνημα μέγα ἐν τῇ πόλει.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.45>	καὶ ἀνέβησαν οἱ ἐν τῇ πόλει σὺν ταῖς γυναιξὶ καὶ τοῖς τέκνοις ἐπὶ τὸ τεῖχος διερρηχότες τὰ ἱμάτια αὐτῶν, καὶ ἐβόησαν φωνῇ μεγάλῃ ἀξιοῦντες Σίμωνα δεξιὰς αὐτοῖς δοῦναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.46>	καὶ εἶπαν Μὴ ἡμῖν χρήσῃ κατὰ τὰς πονηρίας ἡμῶν, ἀλλὰ κατὰ τὸ ἔλεὸς σου.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.47>	καὶ συνελύθη αὐτοῖς Σίμων, καὶ οὐκ ἐπολέμησεν αὐτούς· καὶ ἐξέβαλεν αὐτοὺς ἐκ τῆς πόλεως, καὶ ἐκαθέρισεν τὰς οἰκίας ἐν αἷς ἦν τὰ εἴδωλα, καὶ οὕτως εἰσῆλθεν εἰς αὐτὴν ὑμνῶν καὶ εὐλογῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.48>	καὶ ἐξέβαλεν ἐξ αὐτῆς πᾶσαν ἀκαθαρσίαν, καὶ κατοίκισεν ἐν αὐτῇ ἄνδρας οἵτινες τὸν νόμον ποιοῦσιν· καὶ προσοχύρώσεν αὐτήν, καὶ ᾠκοδόμησεν ἑαυτῷ ἐν αὐτῇ οἴκησιν.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.49>	Οἰ δὲ ἐκ τῆς ἄκρας ἐν Ἰερουσαλὴμ ἐκωλύοντο ἐκπορεύεσθαι εἰς τὴν χώραν καὶ ἀγοράζειν καὶ πωλεῖν· καὶ ἐπείνασαν σφόδρα, καὶ ἀπώλοντο ἐξ αὐτῶν ἱκανοὶ τῇ λιμῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.50>	καὶ ἐβόησαν πρὸς Σίμωνα δεξιὰς λαβεῖν, καὶ ἔδωκεν αὐτοῖς, καὶ ἐξέβαλεν αὐτοὺς ἐκεῖθεν, καὶ ἐκαθέρισεν τὴν ἄκραν ἀπὸ τῶν μιασμάτων.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.51>	καὶ εἰσῆλθεν εἰς αὐτὴν τῇ τρίτῃ καὶ εἰκάδι τοῦ δευτέρου μηνὸς ἔτους ἑνὸς καὶ ἑβδομηκοστοῦ καὶ ἑκατοστοῦ μετὰ αἰνέσεως καὶ βαίων καὶ ἐν κινύραις καὶ ἐν κυμβάλοις καὶ ἐν νάβλαις καὶ ἐν ὕμνοις καὶ ἐν ᾠδαῖς, ὅτι συνετρίβη ἐχθρὸς μέγας ἐξ Ἰσραήλ·
<septuaginta.machabaeorum_i urn:cts:greekLit:tlg0527.tlg023.1st1K-grc1.13.52>	καὶ ἔστησεν κατʼ ἐνιαυτὸν τοῦ ἄγειν τὴν ἡμέραν ταύτην. καὶ προσωχύρωσεν τὸ ὄρος τοῦ ἱεροῦ τὸ παρὰ τὴν ἄκραν, καὶ ᾤκει ἐκεῖ αὐτὸς καὶ οἱ παρʼ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.13.53>	καὶ ἴδεν Σίμων τὸν Ἰωάννην τὸν υἱὸν αὐτοῦ, ὅτι ἀνήρ ἐστιν, καὶ ἔθετο αὐτὸν ἡγούμενον τῶν δυνάμεων πασῶν· καὶ ᾤκει ἐν Γαζάροις.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.1>	Καὶ ἐν ἔτει δευτέρῳ καὶ ἑβδομηκοστῷ καὶ ἑκατοστῷ συνήγαγεν Δημήτριος ὁ βασιλεὺς τὰς δυνάμεις αὐτοῦ, καὶ ἐπορεύθη εἰς Μηδίαν, τοῦ ἐπισπᾶσθαι βοήθειαν ἑαυτῷ, ὄπως πολεμήσῃ τὸν Τρύφωνα.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.2>	καὶ ἤκουσεν Ἀρσάκης ὁ βασιλεὺς Περσίδος καὶ Μηδίας ὅτι ἦλθεν Δημήτριος εἰς τὰ ὅρια αὐτοῦ, καὶ ἀπέστειλεν ἕνα τῶν ἀρχόντων αὐτοῦ συλλαβεῖν αὐτὸν ζῶντα.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.3>	καὶ ἐπορεύθη καὶ ἐπάταξεν τὴν παρεμβολὴν Δημητρίου καὶ συνέλαβεν αὐτόν, καὶ ἤγαγεν αὐτὸν πρὸς Ἀρσάκην, καὶ ἔθετο αὐτὸν ἐν φυλακῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.4>	Καὶ ἡσύχασεν ἡ γῆ πάσας τὰς ἡμέρας Σίμωνος, καὶ ἐζήτησεν ἀγαθὰ τῷ ἔθνει αὐτοῦ· καὶ ἤρεσεν αὐτοῖς ἡ ἐξουσία αὐτοῦ καὶ ἡ δόξα αὐτοῦ πάσας τὰς ἡμέρας
<septuaginta.machabaeorum_i urn:cts:greekLit:tlg0527.tlg023.1st1K-grc1.14.5>	καὶ μετὰ πάσης τῆς δόξης αὐτοῦ ἔλαβεν τὴν Ἰόππην εἰς λιμένα, καὶ ἐποίησεν εἴσοδον ταῖς νήσοις τῆς θαλάσσης.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.6>	καὶ ἐπλάτυνεν τὰ ὅρια τῷ ἔθνει αὐτοῦ, καὶ ἐκράτησεν τῆς χώρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.7>	καὶ συνήγαγεν αἰχμαλωσίαν πολλήν, καὶ ἐκυρίευσεν Γαζάρων καὶ Βεθσούρων καὶ τῆς ἄκρας· καὶ ἐξῆρεν τὰς ἀκαθαρσίας ἐξ αὐτῆς, καὶ οὐκ ἦν ὁ ἀντικείμενος αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.8>	καὶ ἦσαν γεωργοῦντες τὴν γῆν αὐτῶν μετʼ εἰρήνης, καὶ ἡ γῆ ἐδίδου τὰ γενήματα αὐτῆς, καὶ τὰ ξύλα τῶν πεδίων τὸν καρπὸν αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.9>	πρεσβύτεροι ἐν ταῖς πλατείαις ἐκάθηντο, πάντες περὶ ἀγαθῶν ἐκοινολόγουν, καὶ οἱ νεανίσκοι ἐνεδύσαντο δόξας καὶ στολὰς πολέμου.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.10>	ταῖς πόλεσιν ἐχορήγησεν βρώματα, καὶ ἔταξεν αὐτὰς ἐν σκεύεσιν ὀχυρώσεως, ἕως ὅτου ὀνομάσθη τὸ ὄνομα τῆς δόξης αὐτοῦ ἕως ἄκρου γῆς·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.11>	ἐποίησεν τὴν εἰρήνην ἐπὶ τῆς γῆς, καὶ ηὐφράνθη Ἰσραὴλ εὐφροσύνην μεγάλην.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.12>	καὶ ἐκάθισεν ἕκαστος ὑπὸ τὴν ἄμπελον αὐτοῦ καὶ τὴν συκῆν αὐτοῦ, καὶ οὐκ ἦν ὁ ἐκφοβῶν αὐτούς·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.13>	καὶ ἐξέλειπεν πολεμῶν αὐτοὺς ἐπὶ τῆς γῆς, καὶ οἱ βασιλεῖς αὐτῶν συνε τρίβησαν ἐν ταῖς ἡμέραις ἐκείναις.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.14>	καὶ ἐστήρισεν πάντας τοὺς ταπεινοὺς τοῦ λαοῦ αὐτοῦ· τὸν νόμον ἐξεζήτησεν, καὶ ἐξῆρεν πάντα ἄνομον καὶ πονηρόν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.15>	τὰ ἅγια ἐδόξασεν, καὶ ἐπλήθυνεν τὰ σκεύη τῶν ἁγίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.16>	Καὶ ἤκουσεν ἐν Ῥώμῃ ὅτι ἀπέθανεν Ἰωναθάν, καὶ ἕως Σπάρτης. καὶ ἐλυπήθησαν σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.17>	ὡς δὲ ἤκουσαν ὅτι Σίμων ὁ ἀδελφὸς αὐτοῦ γέγονεν ἀντʼ αὐτοῦ ἀρχιερεὺς καὶ ἐπικρατεῖ τῆς χώρας καὶ τῶν πόλεων τῶν ἐν αὐτῇ,
<septuaginta.machabaeorum_i urn:cts:greekLit:tlg0527.tlg023.1st1K-grc1.14.18>	καὶ ἔγραψαν πρὸς αὐτὸν δέλτοις χαλκαῖς τοῦ ἀνανεώσασθαι πρὸς αὐτὸν φιλίαν καὶ τὴν συμμαχίαν ἣν ἔστησαν πρὸς Ἰούδαν καὶ Ἰωναθὰν τοὺς ἀδελφοὺς αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.19>	καὶ ἀνεγνώσθησαν ἐνώπιον ἐκκλησίας ἐν Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.20>	καὶ τοῦτο τὸ ἀντίγραφον τῶν ἐπιστολῶν ὧν ἀπέστειλαν οἱ Σπαρτιᾶται Σπαρτιατῶν ἄρχοντες καὶ ἡ πόλις Σίμωνι ἱερεῖ μεγάλῳ καὶ τοῖς πρεσβυτέροις καὶ τοῖς ἱερεῦσι καὶ τῷ λοιπῷ δήμῳ τῶν Ἰουδαίων ἀδελφοῖς χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.21>	οἱ πρεσβευταὶ οἱ ἀποσταλέντες πρὸς τὸν δῆμον ἡμῶν ἀπήγγειλαν ἡμῖν περὶ τῆς δόξης ὑμῶν καὶ τιμῆς, καὶ ηὐφράνθημεν ἐπὶ τῇ ἐφόδῳ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.22>	καὶ ἀναγραψάμενοι τὰ ὑπʼ αὐτῶν εἰρημένα ἐν ταῖς βουλαῖς τοῦ δήμου οὕτως Νουμήνιος Ἀντιόχου καὶ Ἀντίπατρος Ἰάσονος πρεσβευταὶ Ἰουδαίων ἤλθοσαν πρὸς ἡμᾶς ἀνανεούμενοι τὴν πρὸς ἡμᾶς φιλίαν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.23>	καὶ ἤρεσεν τῷ δήμῳ ἐπιδέξασθαι τοὺς ἄνδρας ἐνδόξως, καὶ τοῦ θέσθαι τὸ ἀντίγραφον τῶν λόγων αὐτῶν ἐν τοῖς ἀποδεδιγμένοις τῷ δήμῳ βιβλίοις, τοῦ μνημόσυνον ἔχειν τὸν δῆμον τῶν Σπαρτιατῶν· τὸ δὲ ἀντίγραφον τούτων ἔγραψαν Σίμωνι τῷ ἀρχιερεῖ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.24>	Μετὰ ταῦτα ἀπέστειλεν Σίμων τὸν Νουμήνιον εἰς Ῥώμην ἔχοντα ἀσπίδα χρυσῆν μεγάλην ὁλκὴν μνῶν χιλίων, εἰς τὸ στῆσαι πρὸς αὐτοὺς τὴν συμμαχίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.25>	Ὡς δὲ ἤκουσεν ὁ δῆμος τῶν λόγων τούτων, εἶπαν Τίνα χάριν ἀποδώσομεν Σίμωνι καὶ τοῖς υἱοῖς αὐτοῦ;
<septuaginta.machabaeorum_i urn:cts:greekLit:tlg0527.tlg023.1st1K-grc1.14.26>	ἐστήρισεν γὰρ αὐτὸς καὶ οἱ ἀδελφοὶ αὐτοῦ καὶ ὁ οἶκος τοῦ πατρὸς αὐτοῦ, καὶ ἐπολέμησαν τοὺς ἐχθροὺς Ἰσραὴλ ἀπʼ αὐτῶν. καὶ ἔστησαν αὐτῷ ἐλευθερίαν, καὶ κατέγραψεν ἐν δέλτοις χαλκαῖς, καὶ ἔθεντο ἐν στήλῃ ἐν ὄρει Σιών.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.27>	καὶ τοῦτο τὸ ἀντίγραφον τῆς γραφῆς Ὀκτωκαιδεκάτῃ Ἐλούλ, ἔτους δευτέρου ἑβδομηκοστοῦ καὶ ἑκατοστοῦ, καὶ τοῦτο τρίτον ἔτος ἐπὶ Σίμωνος τοῦ ἀρχιερέως,
<septuaginta.machabaeorum_i urn:cts:greekLit:tlg0527.tlg023.1st1K-grc1.14.28>	ἐν Σαραμέλ, ἐπὶ συναγωγῆς μεγάλης τῶν ἱερέων καὶ λαοῦ καὶ ἀρχόντων ἔθνους καὶ τῶν πρεσβυτέρων τῆς χώρας ἐγνώρισεν ἡμῖν.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.29>	ἐπεὶ πολλάκις ἐγενήθησαν πόλεμοι ἐν τῇ χώρᾳ, Σίμων δὲ ὁ υἱὸς Ματταθίου ὁ υἱὸς τῶν υἱῶν Ἰωαρίβ καὶ οἱ ἀδελφοὶ αὐτοῦ ἔδωκαν ἐαυτοὺς τῷ κινδύνῳ, καὶ ἀντέστησαν τοῖς ὑπεναντίοις τοῦ ἔθνους αὐτῶν, ὅπως σταθῇ τὰ ἅγια αὐτῶν καὶ ὁ νόμος, καὶ δόξῃ μεγάλῃ ἐδόξασαν τὸ ἔθνος αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.30>	καὶ ἤθροισεν Ἰωναθὰν τὸ ἔθνος αὐτῶν, καὶ ἐγενήθη αὐτοῖς ἀρχιερεύς, καὶ προσετέθη πρὸς τὸν λαὸν αὐτοῦ·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.31>	καὶ ἐβουλήθησαν οἱ ἐχθροὶ αὐτῶν ἐμβατεῦσαι εἰς τὴν χώραν αὐτῶν τοῦ ἐκτρίψαι τὴν χώραν αὐτῶν, καὶ ἐκτεῖναι τὰς χεῖρας ἐπὶ τὰ ἅγια αὐτῶν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.32>	τότε ἀνέστη Σίμων, καὶ ἐπολέμησεν περὶ τοῦ ἔθνους αὐτοῦ, καὶ ἐδαπάνησεν χρήματα πολλὰ τῶν ἑαυτοῦ, καὶ ὁπλοδότησεν τοὺς ἄνδρας τῆς δυνάμεως τοῦ ἔθνους αὐτοῦ, καὶ ἔδωκεν αὐτοῖς ὀψώνια·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.33>	καὶ ὠχύρωσεν τὰς πόλεις τῆς Ἰουδαίας καὶ τὴν Βεθσούραν τὴν ἐπὶ τῶν ὁρίων τῆς Ἰουδαίας, οὗ ἦν τὰ ὅπλα τῶν πολεμίων τὸ πρότερον, καὶ ἔθετο ἐκεῖ φρουρὰν ἄνδρας Ἰουδαίους·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.34>	καὶ Ἰόππην ὠχύρωσεν τὴν ἐπὶ τῆς θαλάσσης, καὶ τὴν Γαζάραν τὴν ἐπὶ τῶν ὁρίων Ἀζώτου, ἐν ᾗ ᾠκοῦσαν οἱ πολέμιοι τὸ πρότερον ἐκεῖ, καὶ κατῴκισεν ἐκεῖ Ἰουδαίους, καὶ ὅσα ἐπιτήδεια πρὸς τῇ τούτων ἐπανορθώσει ἔθετο ἐν αὐτοῖς.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.35>	καὶ εἶδεν ὁ λαὸς τὴν πίστιν τοῦ Σίμωνος καὶ τὴν δόξαν ἣν ἐβουλεύσατο ποιῆσαι τῷ ἔθνει αὐτοῦ, καὶ ἔθεντο αὐτὸν ἡγούμενον αὐτῶν καὶ ἀρχιερέα, διὰ τὸ πεποιηκέναι αὐτὸν ταῦτα πάντα, καὶ τὴν δικαιοσύνην καὶ τὴν πίστιν ἣν συνετήρησεν τῷ ἔθνει αὐτοῦ, καὶ ἐξεζήτησεν παντὶ τρόπῳ ὑψῶσαι τὸν λαὸν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.36>	καὶ ἐν ταῖς ἡμέραις αὐτοῦ εὐοδώθη ἐν ταῖς χερσὶν αὐτοῦ, τοῦ ἐξαρθῆναι τὰ ἔθνη ἐκ τῆς χώρας αὐτῶν, καὶ τοὺς ἐν τῇ πόλει Δαυεὶδ τοὺς ἐν Ἰερουσαλὴμ οἳ ἐποίησαν ἑαυτοῖς ἄκραν ἐξ ἧς ἐξεπορεύοντο, καὶ ἐμίαινον κύκλῳ τῶν ἁγίων, καὶ ἐποιοῦσαν πληγὴν μεγάλην ἐν τῇ ἁγνείᾳ·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.37>	καὶ κατῴκισεν ἐν αὐτῇ ἄνδρας Ἰουδαίους, καὶ ὠχύρωσεν αὐτὴν πρὸς ἀσφάλειαν τῆς χώρας καὶ τῆς πόλεως, καὶ ὕψωσεν τὰ τείχη Ἰερουσαλήμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.38>	καὶ ὁ βασιλεὺς Δημήτριος ἔστησεν αὐτῷ τὴν ἀρχιερωσύνην κατὰ ταῦτα,
<septuaginta.machabaeorum_i urn:cts:greekLit:tlg0527.tlg023.1st1K-grc1.14.39>	καὶ ἐποίησεν αὐτὸν τῶν φίλων αὐτοῦ, καὶ ἐδόξασεν αὐτὸν δόξῃ μεγάλῃ·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.40>	ἠκούσθη γὰρ ὅτι προσαγορεύονται Ἰουδαῖοι ὑπὸ Ῥωμαίων φίλοι καὶ σύμμαχοι καὶ οἱ ἀδελφοί, καὶ ὅτι ἀπήντησαν τοῖς πρεσβευταῖς Σίμωνος ἐνδόξως·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.41>	καὶ ὅτι οἱ Ἰουδαῖοι καὶ οἱ ἱερεῖς εὐδόκησαν τοῦ εἶναι αὐτῶν Σίμωνα ἡγούμενον καὶ ἀρχιερέα εἰς τὸν αἰῶνα, ἕως τοῦ ἀναστῆναι προφήτην πιστόν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.42>	καὶ τοῦ εἶναι ἐπʼ αὐτῶν στρατηγόν, καὶ ὅπως μέλῃ αὐτῷ περὶ τῶν ἁγίων, καθιστάναι δι᾿ αὐτοῦ ἐπὶ τῶν ἔργων αὐτῶν καὶ ἐπὶ τῆς χώρας καὶ ἐπὶ τῶν ὅπλων καὶ ἐπὶ τῶν ὀχυρωμάτων·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.43>	καὶ ὅπως μέλη αὐτῷ περὶ τῶν ἁγίων, καὶ ὅπως ἀκούηται ὑπὸ πάντων, καὶ ὅπως γράφωνται ἐπὶ τῷ ὀνόματι αὐτοῦ πᾶσαι συγγραφαὶ ἐν τῇ χώρᾳ, καὶ ὅπως περιβάλληται πορφύραν καὶ χρυσοφορῇ.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.44>	καὶ οὐκ ἔξεστιν οὐδενὶ τοῦ λαοῦ καὶ τῶν ἱερέων ἀθετῆσαί τι τούτων καὶ ἀντειπεῖν τοῖς ὑπʼ αὐτοῦ ῥηθησομένοις, καὶ ἐπισυστρέψαι συστροφὴν ἐν τῇ χώρᾳ ἄνευ αὐτοῦ, καὶ περιβαλέσθαι πορφύραν καὶ ἐνπορποῦσθαι πόρπην χρυσῆν·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.45>	ὃ δʼ ἂν παρὰ ταῦτα ποιήσῃ ἡ ἀθετήσῃ τι τούτων, ἔνοχος ἔσται.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.46>	καὶ εὐδόκησεν πᾶς ὁ λαὸς θέσθαι Σίμωνι ποιῆσαι κατὰ τοὺς λόγους τούτους.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.47>	καὶ ἐπεδέξατο Σίμων, καὶ εὐδόκησεν ἀρχιερατεῦσαι καὶ εἶναι στρατηγὸς καὶ ἐθνάρχης τῶν Ἰουδαίων καὶ ἱερέων καὶ τοῦ προστατῆσαι πάντων.
<septuaginta.machabaeorum_i urn:cts:greekLit:tlg0527.tlg023.1st1K-grc1.14.48>	Καὶ τὴν γραφὴν ταύτην εἶπαν θέσθαι ἐν δέλτοις χαλκαῖς, καὶ στῆσαι αὐτὰς ἐν περιβόλῳ τῶν ἁγίων ἐν τόπῳ πιστῷ·
<septuaginta.machabaeorum_i urn:cts:greekLit:tlg0527.tlg023.1st1K-grc1.14.49>	τὰ δὲ ἀντίγραφα αὐτῶν θέσθαι ἐν τῷ γαζοφυλακίῳ, ὅπως ἔχῃ Σίμων καὶ οἱ υἱοὶ αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.1>	Καὶ ἀπέστειλεν Ἀντίοχος υἱὸς Δημητρίου τοῦ βασιλέως ἐπιστολὰς ἀπὸ τῶν νήσων τῆς θαλάσσης Σίμωνι ἱερεῖ καὶ ἐθνάρχῃ τῶν Ἰουδαίων καὶ παντὶ τῷ ἔθνει.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.2>	καὶ ἦσαν περιέχουσαι τὸν τρόπον τοῦτον Βασιλεὺς Ἀντίοχος Σίμωνι ἱερεῖ μεγάλῳ καὶ ἐθνάρχῃ καὶ ἔθνει Ἰουδαίων χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.3>	ἐπειδή τινες λοιμοὶ κατεκράτησαν τῆς βασιλείας τῶν πατέρων ἡμῶν, βουλεύομαι δὲ ἀντιποιήσασθαι τῆς βασιλείας, ὅπαως ἀποκαταστήσω αὐτὴν ὡς ἦν τὸ πρότερον· ἐξενολόγησα δὲ πλῆθος δυνάμεων καὶ κατεσκεύασα πλοῖα πολεμικά·
<septuaginta.machabaeorum_i urn:cts:greekLit:tlg0527.tlg023.1st1K-grc1.15.4>	βούλομαι δὲ ἐκβῆναι κατὰ τὴν χώραν, ὅπως μετέλθω τοὺς κατεφθαρκότας τὴν χώραν ἡμῶν καὶ τοὺς ἠρημωκότας πόλεις πολλὰς ἐν τῇ βασιλεία·
<septuaginta.machabaeorum_i urn:cts:greekLit:tlg0527.tlg023.1st1K-grc1.15.5>	νῦν οὗν ἵστημί σοι πάντα τὰ ἀφαιρέματα ἃ ἀφῆκάν σοι οἱ πρὸ ἐμοῦ βασιλεῖς, καὶ ὅσα ἄλλα ἀφαιρέματα ἀφῆκάν σοι
<septuaginta.machabaeorum_i urn:cts:greekLit:tlg0527.tlg023.1st1K-grc1.15.6>	ποιῆσαι κόμμα ἴδιον νόμισμα τῆς χώρας σου·
<septuaginta.machabaeorum_i urn:cts:greekLit:tlg0527.tlg023.1st1K-grc1.15.7>	Ἰερουσαλὴμ δέ καὶ τὰ ἅγια εἶναι ἐλεύθερα· καὶ πάντα τὰ ὅπλα ὅσα κατεσκεύασας, καὶ τὰ ὀχυρώματα ἃ ᾠκοδόμησας, ὅν κρατεῖς, μενέτω σοι.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.8>	καὶ πᾶν ὀφείλημα βασιλικὸν καὶ τὰ ἐσόμενα βασιλικά, ἀπὸ τοῦ νῦν καὶ εἰς τὸν ἅπαντα χρόνον, ἀφιέσθω σοι.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.9>	ὡς δʼ ἃν καταστήσωμεν τὴν βασιλείαν ἡμῶν, δοξάσωμέν σε καὶ τὸ ἔθνος σου καὶ τὸ ἱερὸν δόξῃ μεγάλῃ, ὥστε φανερὰν γενέσθαι τὴν δόξαν ὑμῶν ἐν πάσῃ τῇ ῆ.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.10>	Ἔτους τετάρτου καὶ ἑβδομηκοστοῦ καὶ ἑκατοστοῦ ἐξῆλθεν Ἀντίοχος εἰς τὴν γῆν τῶν πατέρων αὐτοῦ, καὶ συνῆλθον πρὸς αὐτὸν πᾶσαι αἱ δυνάμεις, ὥστε ὀλίγους εἶναι σὺν Τρύφωνι.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.11>	καὶ ἐδίωξεν αὐτὸν Ἀντίοχος ὁ βασιλεύς, καὶ ἦλθεν εἰς Δωρὰ φεύγων τὴν ἐπὶ τὴν θάλασσαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.12>	ᾔδει γὰρ ὅτι ἐπισυνῆκται ἐπʼ αὐτὸν κακά, καὶ ἀφῆκαν αὐτὸν αἱ δυνάμεις.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.13>	καὶ παρενέβαλεν Ἀντίοχος ἐπὶ Δωρά, καὶ σὺν αὐτῷ δώδεκα μυριάδες ἀνδρῶν πολεμιστῶν καὶ ὀκτακισχιλία ἵππος.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.14>	καὶ ἐκύκλωσεν τὴν πόλιν, καὶ τὰ πλοῖα ἀπὸ θαλάσσης συνῆψαν· καὶ συνέθλιβεν τὴν πόλιν ἀπὸ τῆς γῆς καὶ ἀπὸ τῆς θαλάσσης, καὶ οὐκ εἴασεν οὐδένα ἐκπορεύεσθαι καὶ εἰσπορεύεσθαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.15>	Καὶ ἦλθεν Νουμήνιος καὶ οἱ παρʼ αὐτοῦ ἐκ Ῥώμης ἔχοντες ἐπιστολὰς τοῖς βασιλεῦσι καὶ ταῖς χώραις, ἐν αἷς ἐγέγραπτο τάδε
<septuaginta.machabaeorum_i urn:cts:greekLit:tlg0527.tlg023.1st1K-grc1.15.16>	Λεύκιος ὕπατος Ῥωμαίων Πτολεμαίῳ βασιλεῖ χαίρειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.17>	οἱ πρεσβευταὶ τῶν Ἰουδαίων ἦλθαν πρὸς ἡμᾶς φίλοι ἡμῶν καὶ σύμμαχοι, ἀνανεούμενοι τὴν ἐξ ἀρχῆς φιλίαν ακὶ συμμαχίαν, ἀπεσταλμένοι ἀπὸ Σίμωνος τοῦ ἀρχιερέως καὶ τοῦ δήμου τῶν Ἰουδαίων·
<septuaginta.machabaeorum_i urn:cts:greekLit:tlg0527.tlg023.1st1K-grc1.15.18>	ἤνεγκαν δὲ ἀσπίδα χρυσῆν ἀπὸ μνῶν πεντακισχιλίων.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.19>	ἤρεσεν οὖν ἡμῖν γράψαι τοῖς βασιλεῦσιν καὶ ταῖς χώραις, ὅπως μὴ ἐκζητήσωσιν αὐτοῖς κακά, καὶ μὴ πολεμήσωσιν αὐτοὺς καὶ τὰς πόλεις αὐτῶν καὶ τὰς χώρας αὐτῶν, καὶ ἵνα μὴ συμμαχῶσιν τοῖς πολεμοῦσιν αὐτοὺς.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.20>	ἔδοξεν δὲ ἡμῖν δέξασθαι τὴν ἀσπίδα παρʼ αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.21>	εἴ τινες οὗν λοιμοὶ διαπεφεύγασιν ἐκ τῆς χώρας αὐτῶν πρὸς ὑμᾶς, παράδοτε αὐτοὺς τῷ Σίμωνι τῷ ἀρχιερεῖ, ὅπως ἐκδικήσει αὐτοὺς κατὰ τὸν νόμον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.22>	καὶ ταὐτὰ ἔγραψεν Δημητρίῳ τῷ βασιλεῖ καὶ Ἀττάλῳ καὶ Ἀράθῃ καὶ Ἀρσάκῃ,
<septuaginta.machabaeorum_i urn:cts:greekLit:tlg0527.tlg023.1st1K-grc1.15.23>	καὶ εἰς πάσας τὰς χώρας, καὶ Σαμψάκῃ, καὶ Σπαρτιάταις, καὶ εἰς Δῆλον καὶ εἰς Μύνδον καὶ εἰς Σικυῶνα καὶ εἰς τὴν Καρίδα καὶ εἰς Σάμον καὶ εἰς τὴν Παμφυλίαν καὶ Λυκίαν καὶ εἰς Ἀλικαρνασσὸν καὶ εἰς Κῶ καὶ εἰς Σίδην καὶ εἰς Ἄραδον καὶ εἰς Ῥόδον καὶ εἰς τὴν Φασήλιδα καὶ Γόρτυναν καὶ Κνίδον καὶ Κύπρον καὶ Κυρήνην.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.24>	τὸ δὲ ἀντίγραφον αὐτῶν ἔγραψεν Σίμωνι τῷ ἀρχιερεῖ.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.25>	Ἀντίοχος δὲ ὁ βασιλεὺς παρενέβαλεν ἐπὶ Δωρὰ ἐν τῇ δευτέρᾳ, προσάγων διὰ παντὸς αὐτῇ τὰς χεῖρας καὶ μηχανὰς ποιούμενος, καὶ συνέκλεισεν τὸν Τρὺφωνα τοῦ εἰσπορεύεσθαι καὶ ἐκπορεύεσθαι
<septuaginta.machabaeorum_i urn:cts:greekLit:tlg0527.tlg023.1st1K-grc1.15.26>	καὶ ἀπέστειλεν αὐτῷ Σίμων δισχιλίους ἄνδρας ἐκλεκτοὺς συμμαχῆσαι αὐτῷ καὶ ἀργύριον καὶ χρυσίον καὶ σκεύη ἱκανά.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.27>	καὶ οὐκ ἠβούλετο αὐτὰ δέξασθαι, ἀλλὰ ἠθέτησεν πάντα ὅσα ἐσυνέθετο αὐτῷ τὸ πρότερον, καὶ ἠλλοτριοῦτο αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.28>	καὶ ἀπέστειλεν πρὸς αὐτὸν Ἀθηνόβιον ἕνα τῶν φίλων αὐτοῦ κοινολογησόμενον αὐτῷ, λέγων Ὑμεῖς κατακρατεῖτε τῆς Ἰόππης καὶ Γαζαρηνῶν καὶ τῆς ἄκρας ἐν Ἰερουσαλήμ, πόλεις τῆς βασιλείας μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.29>	τὰ ὅρια αὐτῶν ἠρημώσατε, καὶ ἐποιήσατε πληγὴν μεγάλην ἐπὶ τῆς γῆς, καὶ ἐκυριεύσατε τόπων πολλῶν ἐν τῇ βασιλείᾳ μου.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.30>	νῦν οὖν παράδοτε τὰς πόλεις ἃς κατελάβεσθε, καὶ τοὺς φόρους τῶν τόπων ὧν κατεκυριεύσατε, τῶν ὁρίων τῶν ἐκ τῆς Ἰουδαίας.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.31>	εἰ δὲ μή, δότε ἀντʼ αὐτῶν πεντακόσια τάλαντα ἀργυρίου, καὶ τῆς καταφθορᾶς ἧς κατεφθάρκατε καὶ τῶν φόρων τῶν πόλεων ἄλλα τάλαντα πεντακόσια· εἰ δέ μή, παραγενόμενοι ἐκπολεμήσουσιν ὑμᾶς.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.32>	Καὶ ἦλθεν Ἀθηνόβιος φίλος τοῦ βασιλέως εἰς Ἰερουσαλήμ, καὶ εἶδεν τὴν δόξαν Σίμωνος καὶ κυλίκιον μετὰ χρυσωμάτων καὶ ἀργυρωμάτων καὶ παράστασιν ἱκανὴν· καὶ ἐξιστάτο, καὶ ἀπήγγειλεν αὐτοῖς τοὺς λόγους τοῦ βασιλέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.33>	καὶ ἀποκριθεὶς Σίμων εἶπεν αὐτῷ Οὔτε γῆν ἀλλοτρίαν εἰλήφαμεν, οὕτε ἀλλοτρίων κεκρατήκαμεν, ἀλλὰ τῆς κληρονομίας τῶν πατέρων ἡμῶν· ὑπὸ δέ ἐχθρῶν ἡμῶν ἀκρίτως ἔν τινι καιρῷ κατεκρατήθη.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.34>	ἡμεῖς δέ καιρὸν ἔχοντες ἀντεχόμεθα τῆς κληρονομίας ἡμῶν καὶ τῶν πατέρων ἡμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.35>	περὶ δὲ Ἰόππης καὶ Γαζαρηνῶν αἰτεῖς· αὗται ἐποίουν ἐν τῷ λαῷ πληγὴν μεγάλην καὶ τῇ γῇ ἡμῶν· τούτων δώσομεν τάλαντα ἑκατόν. καὶ υὐκ ἀπεκρίθη αὐτῷ λόγον.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.36>	ἀπέστρεψεν δὲ μετὰ θυμοῦ πρὸς τὸν βασιλέα, καὶ ἀπήγγειλεν αὐτῷ τοὺς λόγους τούτους καὶ τὴν δόξαν Σίμωνος καὶ πάντα ὅσα εἶδεν· καὶ ὠργίσθη ὁ βασιλεὺς ὀργὴν μεγάλην.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.37>	Γρύφων δὲ ἐμβὰς εἰς πλοῖον ἔφυγεν εἰς Ὀρθωσίαν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.38>	καὶ κατέστησεν ὁ βασιλεὺς τὸν Κενδεβαῖον ἐπιστράτηγον τῆς παραλίας, καὶ δυνάμεις πεζικὰς καὶ ἱππικὰς ἔδωκεν αὐτῷ.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.39>	καὶ ἐνετείλατο αὐτῷ παρεμβάλλειν κατὰ πρόσωπον τῆς Ἰουδαίας· καὶ ἐνετείλατο αὐτῷ οἰκοδομῆσαι τὴν Κεδρὼν καὶ ὀχυρῶσαι τὰς πόλεις, καὶ ὅπως πολεμῇ τὸν λαόν· ὁ δὲ βασιλεὺς ἐδίωκε τὸν Τρύφωνα.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.40>	καὶ παρεγενήθη Κεωδεβαῖος εἰς Ἰαμνείαν, καὶ ἤρξατο τοῦ ἐρεθίζειν τὸν λαὸν καὶ ἐμβατεύειν εἰς τὴν Ἰουδαίαν καὶ αἰχμαλωτίζειν τὸν λαὸν καὶ φονεύειν.
<septuaginta.machabaeorum_i urn:cts:greekLit:tlg0527.tlg023.1st1K-grc1.15.41>	καὶ ᾠκοδόμησεν τὴν Κεδρὼν· καὶ ἔταξεν ἐκεῖ ἱππεῖς καὶ δυνάμεις ὅπως ἐκπορευόμενοι ἐξοδεύωσιν τὰς ὁδοὺς τῆς Ἰουδαίας, καθὰ συνέταξεν αὐτῷ ὁ βασιλεύς.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.1>	Καὶ ἀνέβη Ἰωάννης ἐκ Γαζάρων, καὶ ἀπήγγειλεν Σίμωνι τῷ πατρὶ αὐτοῦ ἃ συνετέλει Κενδεβαῖος.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.2>	καὶ ἐκάλεσεν Σίμων τοὺς δύο υἱοὺς αὐτοῦ τοὺς πρεσβυτέρους Ἰούδαν καὶ Ἰωάννην, καὶ εἶπεν αὐτοῖς Ἐγὼ καὶ οἱ ἀδελφοί μου καὶ ὁ οἶκος τοῦ πατρός μου ἐπολεμήσαμεν τοὺς πολέμους Ἰσραὴλ ἀπὸ νεότητος ἕως τῆς σήμερον ἡμέρας, καὶ εὐοδώθη ἐν ταῖς χερσὶν ἡμῶν ῥύσασθαι τὸν Ἰσραὴλ πλεονάκις.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.3>	νῦν δὲ γεγήρακα, καὶ ὑμεῖς δὲ ἐν τῷ ἐλέει ἱκανοί ἐστε ἐν τοῖς ἔτεσιν· γίνεσθε ἀντʼ ἐμοῦ καὶ τοῦ ἀδελφοῦ μου, καὶ ἐξελθόντες ὑπερμαχεῖτε ὑπέρ τοῦ ἔθνους ἡμῶν, ἡ δὲ ἐκ τοῦ οὐρανοῦ βοήθεια ἤτω μεθʼ ὑμῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.4>	καὶ ἐπέλεξεν ἐκ τῆς χώρας εἴκοσι χιλιάδας ἀνδρῶν πολεμιστῶν καὶ ἱππεῖς, καὶ ἐπορεύθησαν ἐπὶ τὸν Κενδεβαῖον, καὶ ἐκοιμήθησαν ἐν Μωδαείμ.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.5>	καὶ ἀναστάντες τὸ πρωὶ ἐπορεύοντο εἰς τὸ πεδίον· καὶ ἰδοὺ δύναμις πολλὴ εἰς συνάντησιν αὐτοῖς, πεζικοὶ καὶ ἱππεῖς, καὶ χειμάρρους ἦν ἀνὰ μέσον αὐτῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.6>	καὶ παρενέβαλεν κατὰ πρόσωπον αὐτῶν αὐτὸς καὶ ὁ λαὸς αὐτοῦ· καὶ εἶδεν τὸν λαὸν δειλούμενον διαπερᾶσαι τὸν χειμάρρουν, καὶ διεπέρασεν πρῶτος· καὶ εἶδον αὐτὸν οἱ ἄνδρες, καὶ διεπέρασαν κατόπισθεν αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.7>	καὶ διεῖλεν τὸν λαὸν καὶ τοὺς ἱππεῖς ἐν μέσῳ τῶν πεζῶν· ἡ δὲ ἵππος τῶν ὑπεναντίων πολλὴ σφόδρα.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.8>	καὶ ἐσάλπισαν ταῖς σάλπιγξιν, καὶ ἐτροπώθη Κενδεβαῖος καὶ ἡ παρεμβολὴ αὐτοῦ, καὶ ἔπεσον ἐξ αὐτοῦ τραυματίαι πολλοί οἱ δὲ καταλειφθέντες ἔφυγον εἰς τὸ ὀχύρωμα.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.9>	τότε ἐτραυματίσθη Ἰούδας ὁ ἀδελφὸς Ἰωάννου· Ἰωάννης δέ κατεδίωξεν αὐτοὺς ἕως ἐλθεῖν εἰς Κεδρών, ἣν οἰκοδόμησεν.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.10>	καὶ ἔφυγον εἰς τοὺς πύργους τοὺς ἐν τῷ ἀγρῷ Ἀζώτου, καὶ ἐνεπύρισεν αὐτὴν ἐν πυρί καὶ ἕπεσαν ἐξ αὐτῶν εἰς ἄνδρας χιλίους, καὶ ἀπέστρεψεν εἰς τὴν Ἰουδαίαν μετʼ εἰρήνης.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.11>	Καὶ Πτολεμαῖος ὁ τοῦ Ἀβούβου ἦν καθεσταμένος στρατηγὸς εἰς τὸ πεδίον Ἰεριχώ, καὶ ἔσχεν ἀργύριον καὶ χρυσίον πολύ·
<septuaginta.machabaeorum_i urn:cts:greekLit:tlg0527.tlg023.1st1K-grc1.16.12>	ᾖν γὰρ γαμβρὸς τοῦ ἀρχιερέως.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.13>	καὶ ὑψώθη ἡ καρδία αὐτοῦ, καὶ ἠβουλήθη κατακρατῆσαι τῆς χώρας. καὶ ἐβουλεύετο δόλῳ κατὰ Σίμωνος καὶ κατὰ τῶν υἱῶν αὐτοῦ ἄραι αὐτούς.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.14>	Σίμων δὲ ἦν ἐφοδεύων τὰς πόλεις τὰς ἐν τῇ χώρᾳ καὶ φροντίζων τὰς ἐπιμελίας αὐτῶν, καὶ κατέβη εἰς Ἰεριχῶ αὐτὸς καὶ Ματταθίας καὶ Ἰούδας καὶ οἱ υἱοὶ αὐτοῦ ἔτους ἑβδόμου καὶ ἑβδομηκοστοῦ καὶ ἑκατοστοῦ ἐν μηνὶ ἑνδεκάτῳ· οὗτος ὁ μὴν Σαβάτ.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.15>	καὶ ὑπεδέξατο αὐτοὺς ὁ τοῦ Ἀβούβου εἰς τὸ ὀχυρωμάτιον τὸ καλούμενον Δὼκ μετὰ δόλου, ὃ ᾠκοδόμησεν, καὶ ἐποίησεν αὐτοῖς πότον μέγαν· καὶ ἐνέκρυψεν ἐκεῖ ἄνδρας.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.16>	καὶ ὅτε ἐμεθύσθη Σίμων καὶ οἱ υἱοὶ αὐτοῦ, ἐξανέστη Πτολεμαῖος καὶ οἱ μετʼ αὐτοῦ, καὶ ἐλάβοσαν τὰ ὅπλα αὐτῶν, καὶ ἐπεισήλθοσαν τῷ Σίμωνι εἰς τὸ συμπόσιον, καὶ ἀπέκτειναν αὐτὸν καὶ τοὺς υἱοὺς αὐτοῦ, καί τινας τῶν παιδαρίων αὐτοῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.17>	καὶ ἐποίησεν ἀθείαν μεγάλην, καὶ ἀνταπέδωκεν κακὰ ἀντὶ ἀγαθῶν.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.18>	καὶ ἔγραψεν ταῦτα Πτολεμαῖος. καὶ ἀπέστειλεν τῷ βασιλεῖ ὅπως ἀποστείλῃ αὐτῷ δυνάμεις εἰς βοήθειαν, καὶ παραδῷ τὴν Χώραν αὐτῶν καὶ τὰς πόλεις.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.19>	καὶ ἀπέστειλεν ἑτέρους εἰς Γάζαρα ἆραι τὸν Ἰωάννην, καὶ τοῖς χιλιάρχοις ἀπέστειλεν ἐπιστολὰς παραγενέσθαι πρὸς αὐτόν, ὅπως δῷ αὐτοῖς ἀργύριον καὶ χρυσίον καὶ δόματα.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.20>	καὶ ἑτέρους ἀπέστειλεν καταλαβέσθαι τὴν Ἰερουσαλὴμ καὶ τὸ ὄρος τοῦ ἱεροῦ.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.21>	καὶ προδραμὼν ἀπήγγειλεν Ἰωάννῃ εἰς Γάζαρα, ὅτι ἀπώλετο ὁ πατὴρ αὐτοῦ καὶ οἱ ἀδελφοὶ αὐτοῦ, καὶ ὅτι Ἀπέσταλκε καὶ σέ ἀποκτεῖναι.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.22>	καὶ ἀκούσας ἐξέστη σφόδρα, καὶ συνέλαβεν τοὺς ἄνδρας τοὺς ἐλθόντας ἀπολέσαι αὐτόν· καὶ ἀπέκτεινεν αὐτούς, ἔγνω γὰρ ὅτι ἐζητοῦσαν αὐτὸν ἀπολέσαι.
<septuaginta.machabaeorum_i urn:cts:greekLit:tlg0527.tlg023.1st1K-grc1.16.23>	Καὶ τὰ λοιπὰ τῶν λόγων Ἰωάννου καὶ τῶν πολέμων αὐτοῦ καὶ τῶν ἀνδραγαθιῶν αὐτοῦ ὧν ἠνδραγάθησεν καὶ τῆς οἰκοδομῆς τῶν τειχέων ὧν ᾠκοδόμησεν καὶ τῶν πράξεων αὐτοῦ,
<septuaginta.machabaeorum_i urn:cts:greekLit:tlg0527.tlg023.1st1K-grc1.16.24>	ἰδοὺ ταῦτα γέγραπται ἐπὶ βιβλίου ἡμερῶν ἀρχιερωσύνης αὐτοῦ, ἀφʼ οὗ ἐγενήθη ἀρχιερεὺς μετὰ τὸν πατέρα αὐτοῦ.